{
    "stories": [{
            "nr": 1,
            "title": "Notitie",
            "image": "notitie.jpg",
            "text": "Bus 21, rond het middaguur. Halte Centraal Station. Mijn zoon slaapt in zijn kinderwagen. Ik loop langs de winderige bouwputten naar de Openbare Bibliotheek. Voor de trap van de bibliotheek klampt een vrouw mij aan. Zwart krullend haar. In stokbrodenengels vraagt ze waar het postkantoor is. Ik verwijs haar naar de Raadhuisstraat. Een auto met een Frans nummerbord rijdt achteruit rijdend weg. De vrouw zwaait, maar krijgt geen contact met de bestuurder. Ze rent er achteraan.<br><br> Bij de Q zijn meerdere boeken van Raymond Queneau te vinden, maar niet Stijloefeningen, het boek waarnaar ik al een week op zoek ben. Ik kijk op de computer. Volgens de catalogus van de OBA is er wel degelijk nog een exemplaar aanwezig. Samen met een medewerker kijk ik nog een keer. Maar niks. ‘Stuur een mailtje naar het magazijn,’ zegt hij. Dat doe ik. Het magazijn mailt terug: ‘Het door u gezochte exemplaar is op de verdieping aanwezig.’ Ik neem de lift naar beneden, wandel de bibliotheek uit en ga met lijn 21 terug naar huis. Bij de babywinkel op het Bos en Lommerplein koop ik een paar schoenen voor mijn zoon.",
            "by": "Bartje Lankwarden",
            "ageSuggested": "all",
            "readTime": "5-10",
            "storyLength": "middleLong"
        },
        {
            "nr": 2,
            "title": "Essentie",
            "image": "essentie.jpg",
            "text": "Mijn zoektocht naar Stijloefeningen van Raymond Queneau brengt mij bij de bibliotheek. Een Franse vrouw (zwart krullend haar) vraagt waar het postkantoor is. Ik zeg dat ze naar de Raadhuisstraat moet. Ze rent achter een auto aan.<br>Je vindt nooit wat je zoekt.",
            "by": "Pietje Dollenkamp",
            "ageSuggested": "all",
            "readTime": "1-5",
            "storyLength": "short"
        },
        {
            "nr": 3,
            "title": "Droom",
            "image": "droom.jpg",
            "text": "Slierten mist zwerven rond mijn benen. Net zat ik nog in Bus 21. Het was warm, zweet parelde langs mijn slapen, mijn zoon sliep. Nu loop ik over een smal pad langs eindeloos diepe bouwputten. Een heipaal beukt zich een weg naar het binnenste van mijn oor. Lachende Japanners passeren mij. Een van de Japanners verandert in een vrouw. ‘Waar is het postkantoor,’ vraagt de vrouw. ‘Dat bestaat niet meer,’ zeg ik. ‘We werken hier alleen nog maar met postduiven.’ Een auto met een Frans nummerbord en op het dak een opblaasbare Smurf met een enorme penis rijdt achteruit. De vrouw rent er achteraan. De auto en de rennende vrouw worden kleiner en kleiner. Ik kijk voor me. Daar staat het postkantoor.<br>Binnen wordt ik ontvangen door Raymond Queneau. Hij lijkt verdacht veel op Harry Mulisch. Dat zeg ik tegen ’m. Queneau neemt een trekje van zijn pijp. ‘Dat komt,’ zo zegt hij mij, ‘omdat ik onvindbaar ben.’ ‘Maar ik heb u toch gevonden,’ antwoord ik. ‘Niets is wat het lijkt,’ zegt Queneau. Hij kijkt mij doordringend aan. ‘Walk like an Egyptian,’ zingt hij, en doet het dansje. ‘Het gaat er niet om wat je zingt, maar hoe je erbij danst,’ zegt een medewerker van het postkantoor. Op het Tahrirplein probeer ik een paar schoenen voor mijn zoon te kopen, maar het zoeken wordt mij belet door duizenden betogers die denken dat mijn zoontje Mohammed El Baradei is. Ze nemen hem op de schouders, mijn zoontje lacht. Daar komen mannen op kamelen aan.",
            "by": "Bartje Lankwarden",
            "ageSuggested": "12+",
            "readTime": "5-10",
            "storyLength": "long"
        },
        {
            "nr": 4,
            "title": "Verrast",
            "image": "verrast.jpg",
            "text": "Precies op het moment dat ik de bus uit stap valt mijn zoon in slaap! Wat een timing, ongefuckinglooflijk! Gelukkig slaapt hij vrij diep, want wat een chaos op het Centraal Station zeg! Overal opgebroken wegen en borende wegwerkers en heiende heipalen!<br><br> Ik loop naar de Openbare Bibliotheek langs de gigantische bouwputten. Wat een desolate sfeer hier trouwens! De wind snijdt dwars door mijn jas heen! Als ik eindelijk de bibliotheek bereik, klampt een vrouw mij aan! (Een vrouw!) (Met zwarte krullen!) Ze vraagt waar of dat het postkantoor is. Welke wereldvreemde gek heeft haar verteld dat ze hier moet zijn?! Dat postkantoor staat hier toch al zeker tien jaar niet meer! Ik vertel haar dat ze naar de Raadhuisstraat moet. En dan – een auto rijdt weg, de vrouw kijkt geschrokken, ze twijfelt. Aan de nummerplaat te zien komen ze helemaal uit Frankrijk! De vrouw zwaait, maar de bestuurder ziet haar niet! En dan zet ze het op een lopen! Wat een waanzinnige zwarte krullen dansen er op haar hoofd!<br><br> Binnen in de bibliotheek ga ik op zoek naar Stijloefeningen van Raymond Queneau. Daar ben ik al ik weet niet hoe lang naar op zoek. Maar ik kan het nergens vinden! En hier ook niet! Wat een waanzin! Voor de zekerheid kijk ik ook bij de P en de R. Maar niks! Ik tik het in op de computer. Wat denk je? Je gelooft het niet: volgens de computer is het wél aanwezig! Ik vraag het aan een medewerker, die met me meeloopt. Maar niks, noppes, nada. On. Vind. Baar. Van alle boeken die hier liggen, wordt uitgerekend degene die ik zoek verkeerd teruggelegd! Maar er is hoop! De medewerker zegt dat ik het magazijn moet mailen. Daar hebben ze nog een exemplaar. Ik mail het magazijn, maar krijg als antwoord terug dat ik op de tweede verdieping moet kijken! Maar daar had ik net gekeken! Dat geloof je toch niet????<br><br> En alsof dat allemaal niet ongefuckinglooflijk genoeg is vind ik op het Bos en Lommerplein, op nog geen twintig meter van mijn huis, precies de babyschoentjes die mijn zoontje nodig heeft!!! OMGWTFBBQ!!",
            "by": "Bartje Lankwarden",
            "ageSuggested": "18+",
            "readTime": "10-20",
            "storyLength": "veryLong"
        },
        {
            "nr": 5,
            "title": "Verhalend",
            "image": "nature.jpg",
            "text": "Bus 21, rond het middaguur. Halte Centraal Station. Mijn zoon slaapt in zijn kinderwagen. Ik loop langs de winderige bouwputten naar de Openbare Bibliotheek. Voor de trap van de bibliotheek klampt een vrouw mij aan. Zwart krullend haar. In stokbrodenengels vraagt ze waar het postkantoor is. Ik verwijs haar naar de Raadhuisstraat. Een auto met een Frans nummerbord rijdt achteruit rijdend weg. De vrouw zwaait, maar krijgt geen contact met de bestuurder. Ze rent er achteraan.<br><br> Bij de Q zijn meerdere boeken van Raymond Queneau te vinden, maar niet Stijloefeningen, het boek waarnaar ik al een week op zoek ben. Ik kijk op de computer. Volgens de catalogus van de OBA is er wel degelijk nog een exemplaar aanwezig. Samen met een medewerker kijk ik nog een keer. Maar niks. ‘Stuur een mailtje naar het magazijn,’ zegt hij. Dat doe ik. Het magazijn mailt terug: ‘Het door u gezochte exemplaar is op de verdieping aanwezig.’ Ik neem de lift naar beneden, wandel de bibliotheek uit en ga met lijn 21 terug naar huis. Bij de babywinkel op het Bos en Lommerplein koop ik een paar schoenen voor mijn zoon.",
            "by": "Pietje Dollenkamp",
            "ageSuggested": "all",
            "readTime": "5-10",
            "storyLength": "middleLong"
        },
        {
            "nr": 6,
            "title": "Hardboiled",
            "image": "hardboiled.jpg",
            "text": "Het is snikheet in die godverdomde bus. Stinkend zweet vermengd met de geur van klamme jassen en natte hond. Mijn zoon slaapt. Goddank. Een hardnekkige kater bonkt tegen mijn slapen. Flashback naar de avond ervoor. Een fles goedkope whiskey en oude kaaskoekjes.<br><br> Ik stap uit. Centraal Station, de anus van Amsterdam. Pneumatisch geboor trilt zich een weg naar mijn buis van Eustachius. De koppijn verergert. Bouwputten. Overal bouwputten. Amsterdam is één grote, gapende open wond hier. Heiende heipalen beuken gezellig mee op het ritme van mijn kloppende kater. Ik ben al een miezerige week op zoek naar Stijloefeningen van die godverdomde klootzak van een Raymond ‘De Aal’ Queneau. Het miezert zachtjes. Ik trek m’n kop in m’n kraag en balanceer over de natte planken langs de bouwputten.<br><br> De bibliotheek. Dit gebouw herbergt nogal wat lijken. Ik weet van minstens twee kickboxers en een mislukte bruiloftszanger dat ze hier zijn ingemetseld. Ik kijk naar boven. Reik in mijn jaszak. Draai de dop van m’n zakflacon en neem een goede slok om mezelf moed in te drinken. En dan, een stem… zoeter dan de zoetste honing. Ze verontschuldigt zich. Ik kijk om. Een godin met ravenzwarte krullen. In gebroken Engels vraagt ze waar het postkantoor is. Ach, meisje toch, je moest eens weten. Vraag het niet aan mij. Zoek iemand anders. Ik snuif haar geur op, bijna niet meer waarneembaar dankzij de wind. Het postkantoor is weggevaagd. Ik zeg dat ze in de Raadhuisstraat moet zijn. Een auto met een Frans nummerbord rijdt achteruit. De Godin Met De Zwarte Krullen kijkt om. Lichte paniek. Ik glimlach. Zij glimlacht. Droevig. Het moment bevriest. Duizend uren lang. Zij breekt eruit. Als een kuiken uit het ei. En rent achter de auto aan. Vaarwel.<br><br> Binnen. Tweede verdieping. Bij de boeken van Queneau. Ze staan rustig naast elkaar. Maar Stijloefeningen is nergens te bekennen. Queneau waar ben je? Hufter. Ik kijk voor de zekerheid bij de P en de R. Maar niks. Godverdomme niks. De laffe chien is ’m gepeerd. Met de staart tussen de benen. Ik tik het in op de computer. ‘Stijloefeningen, Raymond Queneau’. ‘Minstens één exemplaar aanwezig,’ zegt de computer. Ik kijk nogmaals. Niks. Ik haal er een medewerker bij. De lijer kijkt mee. Ziet niks. Haalt z’n schouders op. Ik kan het rambam krijgen. En anders moet ik even een mailtje sturen naar het magazijn. Daar moeten ze nog een exemplaar hebben. Ik mail naar het magazijn. Beleefd. Afstandelijk. Professioneel. Ik wacht. Kwartier later. Mail terug. Er is nog één exemplaar aanwezig. Op de tweede verdieping. Tussen de andere romans. Er knapt iets in me.",
            "by": "Pietje Dollenkamp",
            "ageSuggested": "12+",
            "readTime": "20+",
            "storyLength": "veryLong"
        },
        {
            "nr": 7,
            "title": "Woordenrally",
            "image": "woordenrally.jpg",
            "text": "Ik stap bus 21 uit. Mijn zoon slaapt in zijn wagentje, de paarse crayon die hij van thuis heeft meegenomen, stevig in zijn knuistje klemmend. Het is een miezerige dag. Een haastige zakenman ontwijkt me ternauwernood. Hij loopt snel verder. De rug recht, kleine pasjes, alsof hij een anusdildo in z’n rectum heeft. Ik ben op weg naar de Openbare Bibliotheek om Stijloefeningen van Raymond Queneau te lenen. De bouwputten gapen verveeld. Vlak voordat ik de bibliotheek betreed wordt ik aangeklampt door een vrouw met zwarte krullen en een bleke huid. Ze houdt een papiertje voor. Adertjes als van een blauwschimmelkaas. Ze vraagt of dit het postkantoor is. Achter haar rijdt een auto achteruit weg. De aandrijfas ratelt. ‘Nee,’ zeg ik en kijk op het papiertje. Ik raad haar aan naar de Raadhuisstraat te gaan. De vrouw bedankt en rent ijlings de auto achterna.<br><br> Het boek van Queneau is niet te vinden. Voor de zekerheid kijk ik nog op de online catalogus. Daar staat zowaar dat het boek wel degelijk aanwezig is. Ik kijk nogmaals, nu samen met een medewerker. Maar niet te vinden. Waarschijnlijk verkeerd weggezet. De medewerker zegt dat ze bij het magazijn nog een exemplaar hebben. Moet ik even een mailtje sturen. Tien minuten later krijg ik een mailtje terug: ‘Het door u opgevraagde boek is aanwezig op de tweede verdieping.’ Daar had ik al twee keer gekeken. Ik voel me als een theelepeltje dat onder een afdruiprek is beland. Ik loop naar buiten en struikel bijna over de voeten van een besnorde man die onderuitgezakt door een oude aflevering van Robbedoes aan het bladeren is.<br><br> Op het Bos en Lommerplein, vlakbij mijn woning, koop ik een paar schoenen voor mijn zoon. Als ik naar buiten loop, voel ik aan de wind dat mijn gulp open staat.",
            "by": "Pietje Dollenkamp",
            "ageSuggested": "12+",
            "readTime": "5-10",
            "storyLength": "long"
        },
        {
            "nr": 8,
            "title": "Twitter",
            "image": "twitter.jpg",
            "text": "<b><b>@molovich</b></b> Schoenen gekocht voor Junior. Op twintig meter afstand van m’n huis. <b>#tochnoggeslaagd</b> <b>#kosteenpaaruurtjesmaardanhebjeookwat</b><br> 2 minutes ago<br> <b>@molovich</b> In bus terug naar huis. Balen.<br> 37 minutes ago<br> <b>@molovich</b> Godverdomme. Heb ik naar het magazijn gemaild, krijg ik mail terug dat het boek op de tweede verdieping is. Maar daar heb ik net gekeken! <b>#bananenrepubliek</b><br> 58 minutes ago<br> <b>@molovich</b> <b>@oudzeikwijf</b> Nee, niet de Franse versie. Ik zoek de vertaling van Kousbroek. <b>#stijloefeningen</b><br> 1 hour ago<br> <b>@molovich</b> Met een medewerker van de bieb gezocht. Kon ook niks vinden. Zegt dat ik mailtje naar magazijn moet sturen. Duurt een kwartiertje. <b>#alletijd</b><br> 1 hour ago<br> <b>@molovich</b> De online catalogus van OBA zegt dat Stijloefeningen gewoon op de plank moet liggen. Nog maar even goed kijken. <b>#erisnoghoop</b><br> 1 hour ago<br> <b>@molovich @IReert</b> LOL.<br> 1 hour ago<br> <b>@IReert @molovich</b> Het postkantoor op de Raadhuisstraat bestaat ook niet meer.<br> 1 hour ago<br> <b>@molovich</b> Verdomme. Tien boeken van Queneau, maar Stijloefeningen zit er niet bij! Je vindt nooit wat je zoekt. <b>#storyofmylife</b><br> 1 hour ago<br> <b>@molovich</b> De auto waarmee ze gekomen was, reed weg. Op zoek naar een parkeerplaats, denk ik. De vrouw moest erachteraan rennen. (2/2)<br> 1 hour ago<br> <b>@molovich</b> Net vroeg een Franse vrouw mij waar het postkantoor was. Dat postkantoor staat hier al jaren niet meer. Heb haar naar de Raadhuisstraat gestuurd. (1/2)<br> 1 hour ago<br> <b>@molovich</b> Jezus. Ik wist niet dat Amsterdam hier zo open lag. Overal bouwputten. <b>#noordzuidlijn #bedanktgeertdales</b><br> 1 hour ago<br> <b>@molovich</b> Halte CS. Zoon slaapt. Precies op tijd.<br> 2 hour ago<br> <b>@molovich</b> In bus 21. Naar bieb. Ben al een week op zoek naar Stijloefeningen van Queneau. Hoop dat ze ’m daar hebben. <b>#lekkerliterair</b><br> 2 hours ago",
            "by": "Pietje Dollenkamp",
            "ageSuggested": "all",
            "readTime": "10-20",
            "storyLength": "long"
        },
        {
            "nr": 9,
            "title": "Hyperbool",
            "image": "hyperbool.jpg",
            "text": "Ik stap de bus uit. De mensen stonken weer eens een uur in de wind. Stelletje bunzingen. Ik ben met mijn zoon en laveer met zijn kinderwagen tussen de miljarden mensen die het nodig achten de trein te nemen. Wat een verschrikking. Het is dat ik niet anders kon. Ik ben op zoek naar Stijloefeningen van Raymond Queneau, de grootste schrijver aller tijden. Ben ik al minstens een eeuw naar op zoek. Maar nergens te vinden. Als laatste sterft de hoop, en die hoop is gevestigd op de Openbare Bibliotheek van Amsterdam. Maar voor ik daar ben, moet ik mij een weg banen door deze oceaan van mensen. Kunnen ze hier niet eens een bom op gooien? Bij voorkeur als ik er niet ben.<br><br> Overigens lijkt het alsof dat precies gebeurd is. Amsterdam ligt volledig open, alsof het kapot gebombardeerd is. Afghanistan aan het IJ. Overal om mij heen gigantische bouwputten. De heipalen klinken alsof ze gaten naar China aan het beuken zijn. Ze zijn bezig met de Noord-Zuidlijn. Wellicht dat de kinderen van mijn zoon het nog mee zullen maken dat ze met een metro van Noord- naar Zuid-Amsterdam kunnen. De wind blaast me van de weg af. Ik land voor het megalomane boekenpaleis.<br><br> Een schitterende vrouw, met krullen zo zwart als een maanloze prairienacht, stort zich op mij als een hongerige wolvin. Ze praat Engels met een Frans accent. Of dit het postkantoor is. Jezuschristusmariamoedervangod. Zo’n duizend jaar geleden, toen de tandeloze oma van de oma van Gijsbrecht van Amstel in deze contreien haringen sabbelde en bietjes pootte, toen stond hier nog een postkantoor. De vrouw laat een verfomfaaid briefje zien en kijkt tegelijkertijd naar achteren. Een auto met een Frans nummerbord rijdt met een noodgang achteruit. Ik denk aan André van Duin en verwijs haar naar de Raadhuisstraat. Wild gesticulerend, als een panikerende aap, maant de vrouw de auto tot stoppen. Maar die blinde kip van een bestuurder rijdt gewoon door. De vrouw rent er als een bezetene achteraan.<br><br> Binnen zoek ik de rest van de dag naar Stijloefeningen van Queneau. Ik ben er al een kleine eeuw naar op zoek, dus één zo’n dag kan er nog wel bij. Maar nergens te vinden. Ik haal de hele bibliotheek overhoop. Niks. Ik kijk in de computer. Ik ben nog geen nanoseconde op zoek en zie tot mijn stomme verbazing dat er wel degelijk een exemplaar op de planken zou moeten liggen. Ik leg dit voor aan een medewerker die met me meeloopt om te kijken. Maar Stijloefeningen van Queneau is in geen velden of wegen te bekennen. De medewerker adviseert een mailtje naar het magazijn te sturen. Dan moet je wel nog een halve dag op antwoord wachten, maar dan heb je het wel. Ik doe wat me gezegd word. Zo ben ik. Een kleine twee uur en nog iets later krijg ik een mailtje terug. Het gevraagde boek is niet in het magazijn aanwezig maar ligt op de plank, op de tweede verdieping, bij de Q van Queneau, waar ik net acht uur heb lopen zoeken totdat ik een fractie van een ons woog.<br><br> Ik keer huiswaarts. Moegestreden. Ik voel me als een soldaat in niemandsland. Kapot geschoten hang ik in het prikkeldraad. Te zwak om te schreeuwen, te moe om m’n laatste adem uit te blazen. In een winkel op het Bos en Lommerplein, op kruipafstand van mijn woning, vind ik schoentjes voor mijn zoontje.",
            "by": "Pietje Dollenkamp",
            "ageSuggested": "6+",
            "readTime": "20+",
            "storyLength": "veryLong"
        },
        {
            "nr": 10,
            "title": "Verliefd",
            "image": "verliefd.jpg",
            "text": "Licht van mijn leven. Ik stapte vandaag bus 21 uit. Het was op het midden van de dag. En wat een heerlijke dag! Het was twaalf uur, onze fantastische zoon sliep net. De miezelregen aaide de haartjes op mijn hand en ik dacht aan jou. De mensen dansten en huppelden van en naar het station, en ik dacht aan jou. Ik was op weg naar de bibliotheek in de hoop Stijloefeningen van Raymond Queneau te vinden, en ik dacht aan jou. Je was er niet, maar ik dacht aan jou. En zo was jij er toch bij. Onze zoon sliep. Had ik dat al gezegd? Ja dat had ik al gezegd, maar wat doet het er toe, want ik dacht aan jou. Niets doet er toe, zo lang ik maar aan jou kan denken. Ik liep zingend over de planken, langs de bouwputten. De bouwvakkers beneden zongen met mij mee. Wij zongen voor jou.<br><br> Voor de bibliotheek kwam er een vrouw op me af. Ze excuseerde zich in het Engels met een Frans accent. En ik dacht aan jou. Jouw lelieblanke huid, jouw groengrijze ogen, jouw siennabruine haar, golvend tot iets over je lieve schoudertjes, jouw lieve neusje, jouw misschien nog wel lievere oortjes, of nee, dat is onmogelijk, alles is even lief aan jou. Ze vraagt waar het postkantoor gebleven is. Ze laat me een briefje zien. (Jouw lieve handjes!) Ik zeg dat ze bij de Raadhuisstraat moet zijn. Ze kijkt om en rent een auto achterna die zich achteruit rijdend van ons verwijdert. En ik denk aan jou.<br><br> Op de tweede ga ik op zoek naar Stijloefeningen. Maar het is nergens te vinden. Ik kijk nog even op de computer. Volgens de online catalogus is er wel een exemplaar aanwezig, ik kijk nog een keer, een bijzonder vriendelijke medewerker kijkt met mij mee. Maar niks. De jongen zegt dat ik een mailtje naar het magazijn moet sturen. Dat doe ik. Even later krijg ik een mailtje terug. Het boek is inderdaad aanwezig en wel op de tweede verdieping. Waar ik de hele tijd had gekeken. Is dat niet ontzettend grappig?<br><br> Vlak voordat ik thuis ben, koop ik op het Bos en Lommerplein de schattigste schoentjes die je je kunt voorstellen. De zon is gaan schijnen, de vogeltjes zingen om jou te eren. Kom snel thuis liefje. Dan kan ik in je ogen verdrinken, dan kan ik me in je haren verstoppen, dan kan ik je geur opsnuiven, dan kunnen we met z’n drietjes de wereld wat mooier maken. Wacht geen seconde langer en ben hier.",
            "by": "Bartje Lankwarden",
            "ageSuggested": "12+",
            "readTime": "10-20",
            "storyLength": "long"
        }, {
            "nr": 11,
            "title": "Regenboog",
            "image": "regenboog.jpg",
            "text": "Bus 21. Ik stap uit. Het is een gure dag, geen ultraviolette zonnestralen die het tere huidje van mijn zoontje aantasten. Hij ligt te slapen in z’n paarse kinderwagen. De reizigers lopen van en naar CS. Ik ga naar de Openbare Bibliotheek om Stijloefeningen van Raymond Queneau te lenen. Amsterdam is één grote bouwput hier. Ik moet over planken lopen. Een groep Japanners passeert me. Ze dragen allemaal zo’n driehoekige, blauwe doos met daarin een poster van Van Gogh.<br><br> Voor ik de bibliotheek in ga, wordt ik aangesproken door een vrouw met zwarte krullen. Of dit het postkantoor is. Nee, zeg ik, daarvoor moet u naar de Raadhuisstraat. Ze draait zich om en rent achter een groene Renault 21 aan.<br><br> Boven zoek ik tevergeefs naar Stijloefeningen. Het boek ligt niet waar het hoort te liggen. Ik kijk op de computer. Daar staat dat het boek wel degelijk aanwezig moet zijn. Ik vraag het aan een medewerker, wiens ongezonde voorkomen doet vermoeden dat hij een lichte vorm van geelzucht onder de leden heeft. De medewerker kijkt met mij mee, maar moet tot zijn spijt constateren dat het boek inderdaad niet aanwezig is. Hij zegt dat ik een mailtje naar het magazijn moet sturen. Die hebben nog een exemplaar. Hij veegt wat zweet van zijn voorhoofd af met een oranje zakdoek. Ik mail. Tien minuten later krijg ik het mailtje terug. Het boek moet op de tweede verdieping aanwezig zijn. Rood aangelopen verlaat ik de bibliotheek.<br><br> Op het Bos en Lommerplein, vlakbij mijn woning, koop ik schoenen voor mijn zoontje. Infrarode stralen scannen de streepjescode: 10 % korting. Het kan mij maar in beperkte mate opbeuren.",
            "by": "Bartje Lankwarden",
            "ageSuggested": "all",
            "readTime": "5-10",
            "storyLength": "middle"
        },
        {
            "nr": 12,
            "title": "Schoorsteen",
            "image": "schoorsteen.jpg",
            "text": "Ik stap de schoorsteen uit. Mijn schoorsteen is net in slaap gevallen. Ik ben op weg naar de Openbare Schoorsteen, in de hoop dat ze daar Schoorsteenoefeningen, van Raymond Cheminée hebben. Het waait flink en miezert een beetje. Ik loop over een dunne schoorsteen langs die gapende schoorstenen. De Noord-Zuidschoorsteen laat z’n schoorstenen na.<br><br> Vlak voor de Openbare Schoorsteen wordt ik aangeklampt door een schoorsteen. Ze heeft zwart krulletjesschoorsteen, ze praat Engels met een schoorsteentje Frans. Ze vraagt of dit de schoorsteen is. ‘Nee,’ zeg ik. Ze laat me een schoorsteentje zien en vraagt waar ze dan moet zijn. Achter haar rijdt een witte schoorsteen achteruit weg. ‘De schoorsteen is tegenwoordig op de Raadhuisschoorsteen,’ vertel ik haar. Ze draait zich om en rent achter de schoorsteen aan.<br><br> Boven aangekomen ga ik op zoek naar Schoorsteenoefeningen. Ik kijk bij de C. Maar geen Schoorsteenoefeningen te zien. Ik raadpleeg de digitale schoorsteen en lees dat er wel degelijk nog een schoorsteen aanwezig moet zijn. Ik haal er een schoorsteen bij die met me meezoekt. Maar niks. Geen Schoorsteenoefeningen te bekennen. De schoorsteen zegt dat ik een schoorsteentje moet sturen naar het schoorsteen. Daar hebben ze nog een schoorsteen liggen. Ik mail en krijg tien minuten later een schoorsteentje terug. Het enige aanwezige schoorsteen van Schoorsteenoefeningen is te vinden op de tweede schoorsteen, lees ik. Maar daar heb ik de hele schoorsteen gekeken!<br><br> Op het Schoor en Steentjesplein koop ik een paar schattige schoorsteentjes voor mijn schoorsteentje.",
            "by": "Bartje Lankwarden",
            "ageSuggested": "all",
            "readTime": "5-10",
            "storyLength": "middle"
        },
        {
            "nr": 13,
            "title": "Ongeluk",
            "image": "ongeluk.jpg",
            "text": "Voor het Centraal Station stap ik lijn 13 uit midden in een plas die zo diep is dat mijn hele schoen erin verdwijnt. Mijn zoontje, waarvan ik had gehoopt dat ie al zou slapen, jankt in z’n wagentje. Ik wil zijn speentje uit m’n jaszak halen, maar die ben ik kennelijk vergeten. Ik ben op weg naar de Openbare Bibliotheek, in de hoop dat ze daar Stijloefeningen van Raymond Queneau hebben. Daar ben ik al een tijdje naar op zoek, maar het is nergens meer te vinden. Dan maar naar de bibliotheek. Zul je zien dat ie net is uitgeleend. Ik had ook even moeten bellen.<br><br>Amsterdam is flink gehavend hier. Ze zijn met de Noord-Zuidlijn bezig en dat is te zien. Ik moet over loopplanken lopen. Een groep Japanners komt op me af. We kunnen niet naast elkaar over deze plank. Ze kijken allemaal naar links, naar een of andere bezienswaardigheid vermoed ik, zodat ik genoodzaakt ben de plank af te stappen. Ik stap op een los liggende steen en verzwik mijn enkel. Mijn ene voet is nat, de ander verzwikt. Meteen daarop stap ik in een paardenvijg. Terwijl ik hinkelend de paardenvijg onder mijn schoen inspecteer, loop ik onder een ladder door. Ik vloek, mijn zoontje jankt wat harder. Voor de Bibliotheek word ik aangeklampt door een volledig in het zwart geklede vrouw met zwarte haren. Op haar schouder zit een zwarte kraai. Ze vraagt of dit het postkantoor is. ‘Nee,’ zeg ik. Ze vraagt waar het postkantoor dan is. Ze laat me een papiertje zien en kijkt tegelijkertijd angstig achterom naar een Renault 21 die zich achteruit rijdend van ons verwijdert. Ik zeg dat ze naar de Raadhuisstraat moet gaan. Zonder te bedanken rent ze achter de auto aan. Terwijl ik haar achterna kijk, vliegt er een duif tegen mijn hoofd.<br><br>Het gejank van mijn zoontje verstoort de serene rust op de tweede verdieping van de Openbare Bibliotheek. Het duurt even voordat ik de Q gevonden heb (ik loop eerst de verkeerde kant op). Het boek van Queneau is niet te vinden op de plek waar hij hoort te staan. Ik kijk ook bij de letters ernaast. Maar niks. Voor de zekerheid zoek ik het op in de online catalogus. Volgens de online catalogus is er wel degelijk een exemplaar van Stijloefeningen aanwezig. Samen met een medewerker ga ik nogmaals kijken. Maar niks. Of het boek ligt niet op z’n plek, of het boek is gestolen. De medewerker zegt dat ik een mailtje naar het magazijn moet sturen. Daar hebben ze nog een exemplaar liggen. Ik stuur het mailtje. Een kwartier later krijg ik een mailtje terug. Het enige aanwezige exemplaar van Stijloefeningen bevindt zich op de tweede verdieping. Waar ik de hele middag heb gekeken. De kleine jankt nog steeds. Ik wordt weggekeken.<br><br>In een babywinkel op het Bos en Lommerplein wil ik een paar schoenen voor m’n zoontje kopen. Ze hebben nog één paar in zijn maat, het paar waarvan de linkerschoen in de etalage heeft gestaan. Helaas kan de verkoper het rechterschoentje niet vinden. Teleurgesteld loop ik weer naar huis. Eindelijk valt mijn zoontje in slaap.",
            "by": "Bartje Lankwarden",
            "ageSuggested": "all",
            "readTime": "10-20",
            "storyLength": "veryLong"
        },
        {
            "nr": 14,
            "title": "Johan Cruijff",
            "image": "johan-cruijf.jpg",
            "text": "In principe is het dus zo dat je uit Bus 21 stapte en op weg was naar de Openbare Bibliotheek om Stijloefeningen van Raymond Queneau te lenen. Je zocht er dus zeg maar al een tijdje naar, maar het was nergens te vinden, dus daarom moest het wel in de bibliotheek te vinden zijn. En als het er toch niet is, dan ben je dus zeg maar of te vroeg vertrokken, of te laat.<br> <br> Amsterdam ligt er in principe bij als een geitenkaas. Dus dat is niet zoals het hoort, maar het is wel zoals het is, en omdat het al een tijdje is zoals het is, denken heel veel mensen dat het is zoals hoort, maar dat is dus niet zo. Komt door de Noord-Zuidlijn. Dat duurt maar en dat duurt maar. Als het onder de grond niet lukt, dan moet je het boven de grond proberen. Maar als je toch onder de grond blijft, dan is het dus een kwestie van goed boren. Omdat het allemaal zo lang duurt, mag je wel zeggen dat ze zeg maar niet goed kennen boren.<br> <br> Voor de bibliotheek word je dus aangeklampt door een vrouw. Of dit het postkantoor is, vraagt ze in het Engels. &lsquo;Nee,&rsquo; antwoord je zeg maar in het Spaans, want je hoort aan haar accent dat ze in principe uit Frankrijk komt. Je legt het haar uit: &lsquo;Dit is dus de bibliotheek. En als dit dus de bibliotheek is, dan kan dit in principe moeilijk het postkantoor zijn. Tenzij je met postkantoor dus bibliotheek bedoelt, in dat geval is dit inderdaad het postkantoor, in het andere geval moet je in principe dus naar de Raadhuisstraat gaan.&rsquo; De vrouw kijkt achterom naar een auto, wie achteruit van je vandaan rijdt. De vrouw probeert de auto met gebaren te doen stoppen, maar de auto rijdt door. De vrouw rent achter de auto aan. Of de auto rijdt van de vrouw weg, zo zou je het in principe dus ook kunnen zien zeg maar.<br> <br> Op de tweede verdieping zoek je bij de Q naar het boek dat je zoekt. Je kunt het nog steeds niet vinden. Met behulp van de computer kijk je of het boek misschien ergens anders ligt. Volgens de computer ligt er in principe een exemplaar waar het exemplaar moet liggen. Maar daar had je dus net gekeken. Dus ga je in principe nog een keer terug, nu samen met een medewerker wie je helpt met zoeken. Maar ook hij vindt niks. Hij zegt dat het magazijn nog wel een exemplaar heeft. Dus stuur je een mail naar het magazijn wie je een mail terugstuurt dat het enige aanwezige exemplaar op de tweede verdieping aanwezig is, waar je dus net de hele tijd heb zitten zoeken om te constateren dat er in principe dus zeg maar geen exemplaar aanwezig is. Er is wel een exemplaar van Zazie in de metro aanwezig. Daarom ga je daar maar naar op zoek, want als je niet vindt wat je zoekt, moet je zoeken wat je vindt. Dat is dus logisch.<br> <br> In een winkel op het Bos en Lommerplein vind je een paar schoentjes voor je zoontje. Precies de schoentjes waar je in principe dus zeg maar naar op zoek was. Maar da&rsquo;s logisch.",
            "by": "Pietje Dollenkamp",
            "ageSuggested": "all",
            "readTime": "10-20",
            "storyLength": "veryLong"
        },
        {
            "nr": 15,
            "title": "Kamervragen van Richard de Mos",
            "image": "kamervragen-van-richard-de-mos.jpg",
            "text": "Voorzitter,<br> <br> 1. Heeft de Minister het bericht op Nurks van Max Molovich gelezen waarin hij vertelt dat hij met bus 21 naar het Centraal Station gaat. Zo ja, is de Minister zich ervan bewust zijnde dat de omgeving rond het Centraal Station eruit ziet als een slagveld uit de Eerste Wereldoorlog? En is de Minister er zich van bewust dat dit ten grondslag ligt aan de Noord-Zuidlijn? Zo ja, wat denkt de minister hier aan te kunnen gaan doen?<br> <br> 2. Heeft de minister in datzelfde bericht gelezen dat het postkantoor is verdwenen en dat daar in de plaats een Openbare Bibliotheek is verrezen? Als iemand die schooldirecteur had kunnen zijn, juich ik het natuurlijk toe dat er bibliotheken bestaan, hoewel vaak bolwerken van linkse hobbyisten en ander tuig, maar de post moet geen ondergesnoven kindje worden dat met het badwater bij het grofvuil is gezet. Vraag aan de minister: wat denkt hij aan deze schandalige gang van zaken te doen?<br> <br> 3. Heeft de minister in datzelfde bericht gelezen dat het boek Stijloefeningen van Raymond Kluun niet op de daartoe aangewezen bestemmingsplek aanwezig is, te weten bij de K? En is het bij de minister bekend dat het boek volgens de online catalogus wel degelijk aanwezig is op de daartoe aangewezen bestemmingsplek, maar dat het boek daar dus niet ligt. En weet de minister dat er in de Openbare Bibliotheek Amsterdam medewerkers werken die argeloze bezoekers doelbewust met een ruitje in het kliet sturen? Wij kunnen waarschijnlijk allemaal raden welke afkomst deze medewerkers hebben. Het begint met een I. en het eindigt op slam.<br> <br> 4. Heeft de minister, tot slot, in datzelfde bericht gelezen dat er op het Smulbos en Lommertplein te Amsterdam niet alleen heimweeschotels en kopvodden worden verkocht, maar ook schoenen, ja zelfs schoenen voor baby&rsquo;s? Heeft de minister toevallig de beelden van de revolutie uit Egypte gezien? En heeft de minister wellicht deze foto gezien? Zo ja: mag ik dan concurreren dat de minister heel goed weet dat moslims hun regeringen met niet meer dan een paar schoenen weten omver te werpen. Is het dan niet schrijnend, dat in het hol van de leeuw, op het Smulbos en Lommertplein, er schoenen worden verkocht aan mensen die onze regering vijandig gezind zijn, want dat ze dat zijn, behoeft hopelijk geen betoog. Of wil de minister niet begrijpen dat hij de spek met snelbinders op de kat aan het bevestigen is door mensen die een fascistische ideologie aanhangen de wapens te verkopen waarmee ze hem omver zullen werpen?<br> <br> Aan welke minister ik deze vragen stel, voorzitter? Aan de Minister van Bouwputten, Bibliotheken en Schoenenzaken natuurlijk! Wat zegt u? Die bestaat niet? Hoe denkt de voorzitter dan dat wij het beleid van de minister kunnen gedogen als hij niet eens bestaat?!",
            "by": "Bartje Lankwarden",
            "ageSuggested": "18+",
            "readTime": "10-20",
            "storyLength": "veryLong"
        },
        {
            "nr": 16,
            "title": "Eric Lucassen",
            "image": "eric-lucassen.jpg",
            "text": "Ik stap bus 21 uit terwijl ik mijn zoon op nog geen halve meter hinderlijk achtervolg. De gore klootzak heeft een uur geleden in z&rsquo;n luier gescheten en dat pik ik niet. Maar hij slaapt, de hond. Hordes teringlijers en kankerhoeren lopen van en naar het Centraal Station van Amsterdam. Ik ben op weg naar de Openbare Bibliotheek om in Stijloefeningen van Raymond Queneau te pissen. Het miezert. De weg naar de bibliotheek is nat en zompig. Overal bouwputten.<br> <br> Vlak voor de bibliotheek wordt ik aangeklampt door een of andere buitenlandse hoer die me vraagt waar of dat het postkantoor is. Rot op kankerwijf. Ik pis op de post. Ze kan een kopstoot van me krijgen. Het loeder strompelt naar een auto die achteruit van haar weg rijdt.<br> <br> Binnen ga ik op zoek naar Stijloefening. Nergens te vinden. Ik kijk in de computer. Daarin staat dat er wel degelijk een exemplaar aanwezig is. Ik haal er een medewerker bij, maar ook die kan &rsquo;m niet vinden. Waardeloos stuk hard geworden kak. Ik beuk &rsquo;m met z&rsquo;n kutkop tegen een stalen kaartenbak aan en geef &rsquo;m een hengst met een exemplaar van De Puinhopen van Paars. Dat zal &rsquo;m leren. De syfilislijer ligt op de grond. Hij bloedt uit een hoofdwond en zegt hakkelend dat ik het magazijn moet mailen. Die weten wel waar Queneau met z&rsquo;n Stijloefeningen is. Ik snuif de geur van angst op (heerlijk!), loop naar het magazijn en zeg wat ik zoek. Ze verwijzen me naar de tweede verdieping, waar ik net vandaan kom. De magazijnmedewerker bloedt, nog voordat ze haar zin helemaal heeft uitgesproken, uit haar oor.<br> <br> Op het Bos en Lommerplein pis ik door de brievenbus van een babywinkel.",
            "by": "Pietje Dollenkamp",
            "ageSuggested": "12+",
            "readTime": "5-10",
            "storyLength": "long"
        },
        {
            "nr": 17,
            "title": "Geert Wilders",
            "image": "geert-wilders.jpg",
            "text": "Een tsunami van forenzen loopt van en naar het Centraal Station in Amsterdam. Ik ben net uit bus 21 gestapt, een prachtige, roomblanke bus 21 die ontsierd werd door foeilelijke kopvodden waaronder potenti&euml;le terroristenvrouwtjes met hun onderdrukte gezichtjes verveeld naar buiten zaten te staren. Het is dat ik mijn bodyguards bij me had, anders was de buschauffeur ongetwijfeld bestolen en gemolesteerd door het Marokkaanse straattuig dat zoals gewoonlijk de achterbanken had opge&euml;ist.<br> <br> In het gezelschap van mijn bodyguards wandel ik naar de Openbare Bibliotheek, een links bolwerk waar socialistisch tuig van onze zuurverdiende centen gratis boeken weggeeft. Het is guur weer, ik was door mijn voorraad Korans heen en had een geschikt boek nodig om de kachel mee aan te maken. Mijn keuze is gevallen op Stijloefeningen van Raymond Queneau, een intellectueel broddelwerkje van een of andere linkse hobbyist uit Frankrijk.<br> <br> Voor de bibliotheek word ik aangeklampt door een vrouw van buitenlandse afkomst. Ze heeft zwart haar en een licht getinte huid. Ik ben op mijn hoede. Juist het feit ze haar zwarte krullen niet onder een kopvod bedekt, sterkt mij in de overtuiging dat ik hier met een moslimterrorist te maken heb. Mijn taqqiyaradar slaat uit: de vrouw doet net alsof ze de Westerse normen en waarden heeft aangenomen om ons om de tuin te leiden. Stiekem is ze bezig om het pad te effenen voor de invoering van de sharia. De islam is een fascistische ideologie, uit op alleenheerschappij. Als ze vraagt of dit het postkantoor is weet ik het zeker: deze vrouw staat op het punt zichzelf op te blazen. Ze ziet zichzelf al als opperhoeri een schare van martelaars bevredigen. Ik geef een van mijn bodyguards de opdracht de vrouw uit te schakelen. Een andere bodyguard rent achter een vluchtauto met een Frans nummerbord aan.<br> <br> Binnen vind ik niet wat ik zoek. Volgens de computer moet het door mij gezochte boek aanwezig zijn, maar dat is er niet. En dat lijkt me exemplarisch voor dit walgelijke, geldverslindende instituut. Het stikt er overigens van de moslims, die alle ruimte krijgen om hun fascistische literatuur tot zich te nemen. De kopvodden, de turkenjurken en de haatbaarden vliegen je hier om de oren als de ledematen van een terrorist na een mislukte zelfmoordaanslag.<br> <br> Op het Heimweeschotel en Kopvoddenplein koop ik een paar schoenen voor mijn teddybeer.",
            "by": "Pietje Dollenkamp",
            "ageSuggested": "18+",
            "readTime": "10-20",
            "storyLength": "long"
        },
        {
            "nr": 18,
            "title": "Enigzins aan de omslachtige kant",
            "image": "omslachtig.jpg",
            "text": "<b>@molovich</b> Schoenen gekocht voor Junior. Op twintig meter afstand van m’n huis. <b>#tochnoggeslaagd</b> <b>#kosteenpaaruurtjesmaardanhebjeookwat</b><br><br> 2 minutes ago<br><br> <b>@molovich</b> In bus terug naar huis. Balen.<br><br> 37 minutes ago<br><br> <b>@molovich</b> Godverdomme. Heb ik naar het magazijn gemaild, krijg ik mail terug dat het boek op de tweede verdieping is. Maar daar heb ik net gekeken! <b>#bananenrepubliek</b><br><br> 58 minutes ago<br><br> <b>@molovich</b> <b>@oudzeikwijf</b> Nee, niet de Franse versie. Ik zoek de vertaling van Kousbroek. <b>#stijloefeningen</b><br><br> 1 hour ago<br><br> <b>@molovich</b> Met een medewerker van de bieb gezocht. Kon ook niks vinden. Zegt dat ik mailtje naar magazijn moet sturen. Duurt een kwartiertje. <b>#alletijd</b><br><br> 1 hour ago<br><br> <b>@molovich</b> De online catalogus van OBA zegt dat Stijloefeningen gewoon op de plank moet liggen. Nog maar even goed kijken. <b>#erisnoghoop</b><br><br> 1 hour ago<br><br> <b>@molovich @IReert</b> LOL.<br><br> 1 hour ago<br><br> <b>@IReert @molovich</b> Het postkantoor op de Raadhuisstraat bestaat ook niet meer.<br><br> 1 hour ago<br><br> <b>@molovich</b> Verdomme. Tien boeken van Queneau, maar Stijloefeningen zit er niet bij! Je vindt nooit wat je zoekt. <b>#storyofmylife</b><br><br> 1 hour ago<br><br> <b>@molovich</b> De auto waarmee ze gekomen was, reed weg. Op zoek naar een parkeerplaats, denk ik. De vrouw moest erachteraan rennen. (2/2)<br><br> 1 hour ago<br><br> <b>@molovich</b> Net vroeg een Franse vrouw mij waar het postkantoor was. Dat postkantoor staat hier al jaren niet meer. Heb haar naar de Raadhuisstraat gestuurd. (1/2)<br><br> 1 hour ago<br><br> <b>@molovich</b> Jezus. Ik wist niet dat Amsterdam hier zo open lag. Overal bouwputten. <b>#noordzuidlijn #bedanktgeertdales</b><br><br> 1 hour ago<br><br> <b>@molovich</b> Halte CS. Zoon slaapt. Precies op tijd.<br><br> 2 hour ago<br><br> <b>@molovich</b> In bus 21. Naar bieb. Ben al een week op zoek naar Stijloefeningen van Queneau. Hoop dat ze ’m daar hebben. <b>#lekkerliterair</b><br><br> 2 hours ago",
            "by": "Bartje Lankwarden",
            "ageSuggested": "12+",
            "readTime": "20+",
            "storyLength": "veryLong"
        },
        {
            "nr": 19,
            "title": "Vrije versvorm",
            "image": "vrije-versvorm.jpg",
            "text": "Gemeenteblik<br> Draaiende wielen stoppen<br> Schimmen lopen van en naar<br> Zoonlief droomt<br> Over wat dan ook<br> Het miezert en<br> Wij zoeken tot wij vinden<br> Stijloefeningen van Queneau<br> <br> Fundamenten van afloze gebouwen<br> De loopgraven tussen Noord en Zuid<br> Balancerend op droogloopplanken en dan<br> <br> Voor de bieb<br> Zwarte krullen dansen in de wind<br> De tijd staat stil<br> En strompelt weer verder<br> <br> Het postkantoor, vraagt zij<br> De Raadhuisstraat, zeg ik<br> Bieb bieb! Een auto vliedt<br> Van ons vandaan<br> Zij kijkt om<br> En rent<br> <br> Bij de Q van Qunst<br> Vind ik niet wat ik zoek<br> Bij de P noch bij de R<br> Volgens de catalogus wel<br> Een medewerker medekijkt<br> Wij vinden veel, maar net niet dat wat<br> <br> De laatste hoop<br> Het magazijn<br> &lsquo;Het boek ligt daar<br> Waar het moet zijn&rsquo;<br> Maar waar het moet zijn<br> Daar ligt het niet<br> <br> Later die dag<br> Een klein uur om precies te zijn<br> Op het Bos en Lommerplein<br> Nog geen halve minuut van<br> Waar ik woon<br> <br> Babyschoentjes",
            "by": "Pietje Dollenkamp",
            "ageSuggested": "all",
            "readTime": "5-10",
            "storyLength": "middleLong"
        },
        {
            "nr": 20,
            "title": "Littérature définitionnelle",
            "image": "litterature.jpg",
            "text": "Cilindervormige blikken trommel 21, met alle delen van het oppervlak op gelijke afstand van het middelpunt om twaalf uur &rsquo;s middags. Plaats waar de trein, tram of bus even stopt om passagiers in of uit te laten stappen. Mijn kind van het mannelijk geslacht is tijdelijk buiten werking in zijn wagen waarin hij liggend wordt rondgereden. Ik beweeg me voort in een bepaalde richting langs de van wind last hebbende tijdelijke putten waarin de fundering en kelders van een gebouw worden opgetrokken naar de voor iedereen toegankelijke instelling die boeken uitleent.<br> <br> Voor het geheel van treden waarlangs men een hoger of lager gelegen plaats bereikt van de instelling die boeken uitleent maakt een mens van het vrouwelijk geslacht mij met een belegstuk vast. Fijne, buigzame vezels die groeien op de huid van mensen en zoogdieren in een kleur die geen lichtstraal terugkaatst. In de in het Verenigd Koninkrijk, Ierland, de VS, Australi&euml; en Canada gesproken taal met een manier van uitspraak uit Frankrijk vraagt ze waar het kantoor van de post is. Ik wijs haar naar een andere persoon of plaats, de Raadhuisstraat.<br> <br> Een vierwielig voertuig, aangedreven door een motor, voor het transport van personen of goederen met een uit Frankrijk afkomstige kentekenplaat van een motorvoertuig laat zich achteruit voortbewegen. De mens van het vrouwelijk geslacht beweegt de armen heen en weer, maar verwerft door eigen toedoen geen verbinding met degene die iets bestuurt. Ze loopt er zeer snel achteraan.<br> <br> Bij de Q zijn meerdere samengebonden of genaaide aantallen bedrukte bladen van Raymond Queneau te vinden, maar niet Stijloefeningen, de samengebonden of genaaide bedrukte bladen die ik al een periode van zeven dagen probeer te vinden. Ik gebruik de ogen op het elektronisch apparaat voor het opslaan en verwerken van gegevens. Overeenkomstig de geordende naamlijst van de de voor ieder toegankelijke instelling die boeken uitleent te Amsterdam is er wel, met toewijding gebracht, nog elk van een aantal gelijksoortige personen of voorwerpen aanwezig. Samen met een employ&eacute; kijk ik nog een keer. Maar niks. &lsquo;Geef een bepaalde richting aan een online post naar de ruimte voor patronen in een vuurwapen,&rsquo; zegt hij. Dat doe ik. De ruimte voor patronen in een vuurwapen zendt een online post terug: &lsquo;Het door u gezochte elk van een aantal gelijksoortige personen of voorwerpen is op de tweede ruimte tussen twee horizontale vlakken van het gebouw aanwezig.&rsquo; Ik neem het hijstoestel om voorwerpen of personen van de ene verdieping van een gebouw naar een andere te vervoeren naar beneden. lk loop voor mijn ontspanning de instelling die boeken uitleent uit en ga met de 21e verbinding tussen twee plaatsen terug naar huis. Bij de winkel ten behoeve van baby&rsquo;s op het Bos en Lommerplein zal ik, in ruil voor geld, twee bij elkaar horende voetbekledingen, meestal van leer, lager dan een laars, voor mijn zoon in het bezit krijgen.",
            "by": "Bartje Lankwarden",
            "ageSuggested": "18+",
            "readTime": "20+",
            "storyLength": "veryLong"
        }, {
            "nr": 21,
            "title": "Sonnet",
            "image": "sonnet.jpg",
            "text": "Bus 21, 12 uur, begin van de week<br> Mijn zoon slaapt in zijn wagentje, en zo<br> Ga ik op zoek naar Stijloefeningen van Queneau<br> In de Openbare Bibliotheek<br> <br> In het Engels met een sexy Frans accent<br> Vraagt een vrouw, met haren zwart als blackberry<br> Is zis dze post office? No, zeg ik, dze library.<br> Een auto rijdt weg. Zij draait zich om en rent<br> <br> Binnen zoek ik bij de Q maar geen spoor<br> Van Stijloefeningen. Ik kijk op de compjoeter<br> &lsquo;Het is er wel&rsquo;, zingt het digitale koor<br> <br> Maar niks. Ik mail nog naar het magazijn<br> Mail terug: het boek ligt waar het hoort. Ik foeter<br> En koop babyschoentjes op het Bos en Lommerplein",
            "by": "Bartje Lankwarden",
            "ageSuggested": "12+",
            "readTime": "1-5",
            "storyLength": "short"
        },
        {
            "nr": 22,
            "title": "Job Cohen",
            "image": "job-cohen.jpg",
            "text": "Euh, ik stap, euh uit bus 21. Halte Centraal Station. In de stad waar ik met zoveel plezier burgemeester was. Tot nu toe gaat het goed. De kinderwagen slaapt in mijn zoon, of, nee, euh euh, ik bedoel&#8230; Ik loop winderig langs de bouwputten naar de Openbare Biobak. Of, euh&#8230; ik bedoel&#8230; Op zoek naar Oefenstijlen van Bruno, nee euh, Raymond Queneau. Dat moeten we met z&rsquo;n allen niet willen. Of, of&#8230; euh&#8230; ik bedoel: Amsterdam is een chaos hier. Dat komt, wij waren amateurs in feite. Goedwillende amateurs. Maar, euh, amateurs.<br> <br> Vlak voor de biliblio&#8230; blibilio&#8230; bibelibido&#8230; vlak voor de biotheek word ik aangeklampt door een vrouw met harte zwaren, of euh, nee, ik bedoel&#8230; Ze praat Frans met een Engels accent, of&#8230; nee&#8230; andersom. Ze vraagt of dit het kotspantoor is. Polskantoor, bedoel ik. Postkantoor. Ja, zeg ik, euh, euh, dit is het ponskartoor, of nee, niet, of&#8230; Raamhuigstraat! Daar moet u zijn! Een auto gaat achteruit vooruit. De vrouw draait haar borsten, euh hoofd om en rent achter de auto aan.<br> <br> Binnen zoek ik op de, euh, tweede verdiepgang bij de Q naar Stijfoenelingen. Maar niks. Euh, voor de zekerheid zoek ik nog bij alle andere letters van het albafet, maar niks, of, nee, dus&#8230; Dit is precies wat we met z&rsquo;n allen niet willen! Op de computer euh tik ik het gezochte boek in en waarimpel, het is wel dergelijk, euh euh, aanwezend. Samen met een wedemerker, euh, zoek ik nogmaals, maar niks. Nogmaals: en d&aacute;&aacute;r gaat het om. De medewerker raadt mij aan een stuur te mailen naar het magere zwijn, euh, ik bedoel het magazijn. Ik euh mail een mailtje en een kwartier later mailt het magazijn terug dat het gebochte zoek gewoon op de daartoe euh euh aangezwollen plek zou moeten liggen.<br> <br> Op het, euh, Lomp en Boschkerplein koop ik een paar, euh babyschoentjes. Want het mo&eacute;t eerlijker in dit, euh, land!",
            "by": "Pietje Dollenkamp",
            "ageSuggested": "12+",
            "readTime": "10-20",
            "storyLength": "long"
        },
        {
            "nr": 23,
            "title": "Anima",
            "image": "anima.jpg",
            "text": "Ik wordt uit de bus gerold. Mijn wielen rollen over de nat geworden stenen van het stationsplein. Ik wordt voortgeduwd door een homp bleek vlees. In mij ligt een kleiner hompje vlees, het product van eerder genoemde grotere homp vlees. Dit kleine hompje vlees weegt een kilootje of tien en ligt rustig te slapen. Een plastic kap beschermt mij van de miezerregen. Ik ben gifgroen en van het merk Koelstra. Mijn eigenaars vervloeken mij soms omdat ik wat lomp en groot ben. Ze zouden eens naar zichzelf moeten kijken! Gelukkig beperken ze zich tot voortduwen en hebben ze tot nu toe de verleiding kunnen weerstaan om in mij te gaan zitten. Een groep Japanners met driehoekige posterdoosjes in de hand moet voor mij wijken. Heipalen begroeten mij met vrolijk gestamp. Mijn wielen ratelzoeven over een stalen brug. Ik ben in een opperste beste stemming als ik plotsklaps tot stilstand wordt gebracht.<br> <br> Ik ben niet in staat trappen te betreden. Of beter gezegd: mijn voortduwer begint er niet aan. Waarschijnlijk met het oog op het slapende hompje vlees. Waarom wij nu alweer een halve minuut stilstaan is mij enigszins onduidelijk. De voortduwer is met een andere homp vlees aan het praten over postkantoren en weet ik veel wat nog meer. Rechts van mij rijdt een Renault 21 met hoge snelheid achteruit. Dit gaat gepaard met enig aanstellerig gejank, afkomstig van de op hoge toeren draaiende motor. Mijn voortduwer en de andere homp vlees gaan weer uit elkaar, de ene rent achter de Renault 21 aan, de ander duwt mij naar een soort helling.<br> <br> Via een invalidelift en een personenlift kom ik aan op de tweede verdieping. Ik wordt naar de Q gereden. Ik blijf enige tijd voor de Q staan en maak een praatje over koetjes en kalfjes met de boekenkast. De homp vlees die mij zojuist nog bestuurde is iets aan het zoeken. Maar kennelijk kan hij het niet vinden. Er lijkt zich een minieme paniek van hem meester te maken. Voor u waarschijnlijk nauwelijks waarneembaar, maar ik ken &rsquo;m goed. De homp pluist de hele kast na, maar vindt niet wat hij zoekt. Hij rijdt me richting de computers. Daar sta ik dan. Naast een krukje waarop mijn bestuurder plaatsneemt. Ik probeer een gesprek met het krukje aan te knopen, maar het krukje zegt niks terug. Krukjes staan bekend om hun zwijgzaamheid, maar dit zou ik ronduit onbeschoft willen noemen.<br> <br> De homp vlees staat op en brengt mij naar een bureau. Met bureaus heb ik weinig. Net als krukjes zijn ze vaak jaloers op mijn bewegingsvrijheid. Maar waar dat bij krukjes tot een verregaande verlegenheid leidt, wil dat bij bureaus nogal eens uitmonden in hooghartige arrogantie. Ik begroet het bureau beleefd. Het bureau groet koeltjes terug. Tegen een homp vlees die achter het bureau zit, vertelt mijn voortduwer dat hij op zoek is naar Stijloefeningen van Queneau. Dat hij het niet kon vinden, maar dat de computer zei dat het er wel was. Ik wordt weer weggereden. Ik groet het bureau, het bureau maakt een geluid dat ik snoevend zou willen noemen.<br> <br> We staan weer bij de Q. De twee hompen vlees gaan alle boeken nog een keer na. Nog steeds niet te vinden, te oordelen aan de steeds groter wordende frustratie die zich steeds duidelijker aftekent op het gezicht van mijn bestuurder. De boekenkast vertelt me dat dit wel vaker gebeurt. Boeken worden verkeerd teruggezet. Of zelfs gestolen. Je hebt ook hompen vlees die voor de lol boeken op andere plekken neerzetten. &lsquo;Dat soort gasten moet je door de knieschijf schieten,&rsquo; meent de boekenkast waarmee ik praat. Je ziet ze steeds meer, boekenkasten die openlijk flirten met geweld. Ik beschuldig de boekenkast van fascistische denkbeelden. De boekenkast noemt mij een &lsquo;verachtelijke linkse hond die in een droomwereld leeft&rsquo;. Voordat de ruzie uit de hand loopt, word ik weggereden. Ik sta weer bij het krukje. Een klein kwartiertje sta ik stil. &lsquo;Heb ik jou hier niet eerder gezien,&rsquo; zeg ik tegen het krukje. Het krukje draait zich verlegen van mij af, maar geeft geen antwoord. Zak dan maar in de stront.<br> <br> Op het Bos en Lommerplein, in een babywinkel, legt de homp vlees die mij bestuurt een schoenendoos met daarin een paar babyschoentjes in mijn onderbuik.",
            "by": "Bartje Lankwarden",
            "ageSuggested": "6+",
            "readTime": "20+",
            "storyLength": "veryLong"
        },
        {
            "nr": 24,
            "title": "Kinderliedje",
            "image": "kinderliedje.jpg",
            "text": "Molovichje ging op reis, tiereliereliere<br> Molovichje ging op reis, tierelierelom<br> <br> Met z&rsquo;n zoontje in de kar, tiereliereliere<br> Met z&rsquo;n zoontje in de kar, tierelierelom<br> <br> Hij ging naar de bieb toe, tiereliereliere<br> Hij ging naar de bieb toe, tierelierelom<br> <br> Om een boek te lenen, tiereliereliere<br> Om een boek te lenen, tierelierelierom<br> <br> Maar hij vond het boek niet, tiereliereliere<br> Maar hij vond het boek niet, tierelierelom<br> <br> Voordat hij het boek niet vond, tiereliereliere<br> Voordat hij het boek niet vond, tierelierelom<br> <br> Hield een vrouw hem staande, tiereliereliere<br> Hield een vrouw hem staande, tierelierelom<br> <br> Zij vroeg naar het postkantoor, tiereliereliere<br> Zij vroeg naar het postkantoor, tierelierelom<br> <br> De post zit in de Raadhuisstraat, tiereliereliere<br> De post zit in de Raadhuisstraat ,tierelierelom<br> <br> De vrouw liep naar een auto, tiereliereliere<br> De vrouw liep naar een auto, tierelierelom<br> <br> De auto zag de vrouw niet, tiereliereliere<br> De auto zag de vrouw niet, tierelierelom<br> <br> De vrouw vloog tegen &lsquo;t asfalt, tiereliereliere<br> De vrouw vloog tegen &lsquo;t asfalt, tierelierelom<br> <br> &lsquo;t Vrouwtje bleef toen liggen, tiereliereliere<br> &lsquo;t Vrouwtje bleef toen liggen, tierelierelom<br> <br> Dokter werd erbij gehaald, tiereliereliere<br> Dokter werd erbij gehaald, tierelierelom<br> <br> Maar de dokter was te laat, tiereliereliere<br> Maar de dokter was te laat, tierelierelom<br> <br> Zo ging dus het vrouwtje dood, tiereliereliere<br> Zo ging dus het vrouwtje dood, tierelierelom<br> <br> &lsquo;t Gras dat groeit nu op haar buik, tiereliereliere<br> &lsquo;t Gras dat groeit nu op haar buik, tierelierelom",
            "by": "Jos Hijlen",
            "ageSuggested": "all",
            "readTime": "5-10",
            "storyLength": "long"
        },
        {
            "nr": 25,
            "title": "Lepra",
            "image": "lepra.jpg",
            "text": "Op Centraal Station stap ik af van de kar die lijken ophaalt. Ik had een lift gekregen. Mijn zoon ligt in zijn wagentje te slapen. Arm ventje. Gelukkig weet hij niet dat er een lepra-epidemie heerst in Amsterdam. Zijn wagentje is hermetisch afgesloten, er hangt een zuurstoftankje aan. Hier leeft hij in, wij hopen dat er zo geen bacillen bij hem kunnen komen.<br> <br> Overal op het stationsplein zitten melaatsen uitgeblust tegen een hekje of slepen ze zich voort richting nergens. De bouwputten liggen er verlaten bij. Wat heeft het nog voor zin om te bouwen? De regen maakt m&rsquo;n ogen nat. Door de zweren kan ik m&rsquo;n oogleden niet meer dichtdoen. Het water werkt verlichtend. Ik ben op weg naar de Openbare Bibliotheek om Stijloefeningen van Queneau te lenen. Ik ben al een tijdje naar het boek op zoek, maar kan het niet vinden.<br> <br> Voor de bibliotheek word ik staande gehouden door een melaatse vrouw. Haar gezicht ziet eruit alsof het van plastic is gemaakt en iemand er een aansteker onder heeft gehouden. Ze vraagt in het Engels met een Frans accent of dit het postkantoor is. Ze heeft haar handen omwikkeld met zwachtels die al een tijdje niet gewassen zijn. Ze houdt een briefje vast waarop twee adressen vermeld staan. Een van de adressen is de Raadhuisstraat. Ik vertel dat ze daar moet zijn. Ze zucht en draait zich om. Achter haar zit een man in een rolstoel. Het gezicht van de man is bijna niet meer herkenbaar als gezicht. Een soort pompoen in verre staat van ontbinding.<br> <br> Binnen sta ik een klein kwartier voor de Q. Queneau is vrij ruim vertegenwoordigd, maar Stijloefeningen zit er niet bij. De bibliotheek is vrijwel uitgestorven. Ik krab achter mijn oor en sta het volgende moment met mijn oor in mijn handen. Ik doe de oor in mijn zak en strompel naar de computer. Volgens de online database van de Openbare Bibliotheek is er wel degelijk nog een exemplaar van Stijloefeningen aanwezig. Ik vraag aan de bochelaar die achter de balie staat of hij met me mee wil kijken. Samen kijken we nog een keer. Maar niks. Uit het gerochel van de bochelaar meen ik op te maken dat ze bij het magazijn nog wel een exemplaar h ebben. Ik ga naar het magazijn en ram iets te hard op de bel van de balie. De pink van mijn rechterhand, een van mijn favoriete vingers, rolt van de balie, via de bureaustoel, op de grond. Een oud vrouwtje komt, met een dubbelloops tussen mijn ogen gericht, vragen wat ik moet. Er is nog wel een exemplaar van Stijloefeningen aanwezig, weet ze me na even zoeken te melden, maar die ligt op de tweede verdieping. Waar ik net de hele middag had gezocht.<br> <br> Op het Bos en Lommerplein koop ik een paar babyschoentjes voor mijn zoontje. Hopelijk heeft hij z&rsquo;n voetjes nog als dit voorbij is.",
            "by": "Jos Hijlen",
            "ageSuggested": "18+",
            "readTime": "10-20",
            "storyLength": "veryLong"
        },
        {
            "nr": 26,
            "title": "Scenario",
            "image": "scenario.jpg",
            "text": "1. EXT. BUSHALTE CENTRAAL STATION &ndash; OMSTREEKS 12.00 UUR<br> <br> Het miezert op een onbestemde dag. Het waait. Mensen lopen in zichzelf gekeerd van en naar het station. Een bus stopt. De deuren gaan open. Mensen wandelen eruit. Als laatste een aantrekkelijke jongeman met een flinke baard die voorzichtig een felgroen kinderwagentje uitlaadt. De naam van de aantrekkelijke jongeman is Max Molovich. Hij begint te lopen. Hij wandelt het stationsplein over in oostelijke richting en begint te bellen.<br> <br> MOLOVICH<br> &lsquo;Met mij&#8230; ja prima&#8230; die ligt te slapen&#8230; naar de bibliotheek&#8230; ja precies, om Stijloefeningen te lenen van Queneau&#8230; Gewoon, je weet hoe dat gaat met mij: als ik iets wil, kan ik niet rusten tot ik het krijg&#8230; h&egrave;? Ik dacht aan penne arabiata&#8230; Hoezo alweer?.. Gisteren ook&#8230;? O ja&#8230; nu je het zegt&#8230; ik denk er nog over na&#8230; Prima. Luvjoe.&rsquo;<br> <br> Al wandelend drukt Max Molovich zijn telefoon uit en stopt hij deze in zijn binnenzak. De camera blijft op het staionsplein staan en registreert dat Molovich richting de bouwputten ten oosten van het station wandelt. Op de geluidsband horen we louter bouwgeluiden als drilboren en heipalen.<br> <br> 2. EXT. VLAK VOOR DE BUITENTRAPPEN VAN DE BIBLIOTHEEK 12.15 UUR<br> <br> Terwijl Max zich afvraagt hoe hij de kinderwagen de trappen van de bibliotheek op krijgt, wordt hij aangesproken door een vrouw. Het Engels van de vrouw wordt opgevrolijkt door een vet Frans accent.<br> <br> VROUW<br> &lsquo;Excuse me, but is this the post office?&rsquo;<br> <br> MOLOVICH<br> &lsquo;No, this is the library.&rsquo;<br> <br> De vrouw houdt Max een briefje voor. We zien niet wat er op het briefje staat. De vrouw kijkt een beetje schichtig achterom. We zien nog niet waar ze naar kijkt.<br> <br> VROUW<br> &lsquo;Where do I have to go then?&rsquo;<br> <br> Terwijl Molovich op het briefje kijkt, zien we dat achter de vrouw een witte Renault 21 achteruit begint te rijden. De vrouw met wie Molovich staat te praten draait haar hoofd weer om. Ze oogt onrustig.<br> <br> MOLOVICH<br> &lsquo;The Raadhuisstraat, there you can find an elephant. I mean a post office.&rsquo;<br> <br> De vrouw kijkt weer achterom. Maakt aanstalten om te vertrekken. En dan toch weer niet. En dan weer wel. Ze loopt weg, draait zich om, loopt weg, draait zich om.<br> <br> VROUW<br> &lsquo;Thank you.&rsquo;<br> <br> De vrouw begint achter de achteruit rijdende auto achterna te rennen. Molovich kijkt haar nog even na en wij kijken met hem mee.<br> <br> 3. INT. OPENBARE BIBLIOTHEEK AMSTERDAM &ndash; 12.35 UUR<br> <br> Molovich staat voor de Q. Het wagentje staat achter hem. Hij leest de ruggen van de boeken en houdt daarbij zijn hoofd schuin. Kennelijk vindt hij niet wat hij zoekt, want hij bekijkt met een lichte edoch niet te verhullen ergernis de ruggen van de boeken van schrijvers met een P en een R. Molovich loopt richting de computer. Hij parkeert de kinderwagen naast zich.<br> <br> 4. INT. OPENBARE BIBLIOTHEEK AMSTERDAM &ndash; 12.48 UUR<br> <br> Molovich loopt naar een balie. Een jongeman van een min of meer exotische komaf staat boeken te scannen. Hij kijkt verstoord op als Molovich zijn keel schraapt. Hij kijkt Molovich vragend aan.<br> <br> MOLOVICH<br> &lsquo;Ik ben op zoek naar Stijloefeningen van Queneau. En nu kon ik &rsquo;m niet vinden in de schappen, maar volgens de computer is hij wel degelijk aanwezig. Ik dacht, misschien staat hij op een heel andere plaats.&rsquo;<br> <br> De bibliotheekmedewerker doorzoekt zwijgend zijn systeem naar de titel van het gezochte boek. Zonder iets te zeggen loopt hij naar het schap toe en begint te zoeken. Maar het mag niet baten. Emotieloos kijkt hij Molovich aan.<br> <br> MEDEWERKER<br> &lsquo;Wellicht kunt u het magazijn nog een mailtje sturen. Daar hebben ze in ieder geval nog een exemplaar.&rsquo;<br> <br> Molovich bedankt de medewerker hartelijk voor deze informatie, en gaat naar de eerste de beste computer die vrij is. Hij tikt. Het duurt even. Een korte sequentie van verveelde momentjes (Molovich probeert een pen op zijn vinger te balanceren, Molovich helt zover achterover dat hij de bibliotheek op z&rsquo;n kop ziet, Molovich checkt of er iemand op Nurks heeft gereageerd, etc.) geven aan dat de tijd verstrijkt Maar dan komt er een mailtje binnen. Wij kunnen meelezen. Molovich mompelt het bericht.<br> <br> MOLOVICH<br> &lsquo;Geachte heer Molovich, het enige exemplaar dat aanwezig is van Stijloefeningen is, kunt u vinden op de tweede verdieping.&rsquo;<br> <br> Nadat Molovich uitgelezen is, pakt hij een bureaustoel op en werpt deze door het computerscherm die na een klein rookwolkje te hebben losgelaten het leven laat. Waarna Molovich kalmpjes wegloopt met de kinderwagen. De aanwezige figuranten kijken hem verbijsterd na.<br> <br> 5. INT. BABYWINKEL BOS EN LOMMERPLEIN &ndash; 14.05 UUR<br> <br> De verkoper doet twee babyschoentjes in een schoenendoos, terwijl Molovich zijn pinpas door de pinautomaat schuift.",
            "by": "Pietje Dollenkamp",
            "ageSuggested": "all",
            "readTime": "20+",
            "storyLength": "veryLong"
        },
        {
            "nr": 27,
            "title": "Nichterig",
            "image": "nichterig.jpg",
            "text": "Dus ik stap de bus uit, met mijn zoon in mijn wagen, en ik schrik me daar toch het apenlazarus zeg! Werkelijk heel de omgeving rond Centraal Station is open gebroken! Ik zweer het je, &eacute;&eacute;n grote bouwput. En dan miezerde het ook nog een beetje, dus kun je nagaan. Dat werd me toch een kliederboel! Maar goed, ik moest nu eenmaal naar de biep. Ik wilde Stijloefeningen van Raymundo Queneau lezen, de schat.<br> <br> Maar dat zul je altijd zien: wil ik net die bibliotheek inlopen, word ik daar staande gehouden door een vrouwmens. Ze zegt tegen me, &lsquo;do you know if this is the post office?&rsquo;, zegt ze. Dus ik zeg: &lsquo;The post office?&rsquo;, zeg ik. &lsquo;The post office? Mijn god, onder welke steen heb jij al die jaren gelegen,&rsquo; zeg ik. (Ja, in het Engels natuurlijk, want ze sprak Engels met een Frans accent, maar ik ga dat hier niet allemaal in het Engels herhalen. Het moet wel leesbaar blijven.) Waarop zij me een briefje laat zien waarop ik de Raadhuisstraat zie staan. Ik zeg &lsquo;ja,&rsquo; zeg ik, &lsquo;de Raadhuisstraat, ja, d&aacute;&aacute;r heb je inderdaad wel een postkantoor,&rsquo; zeg ik. En ik was nog niet uitgesproken, of ze draait zich om en begint achter een achteruit rijdende auto aan te rennen. Nu vraag ik je: dat zijn toch geen manieren?<br> <br> Afijn. Nadat ik mijn verontwaardiging van me heb afgeschud, ga ik naar binnen. Naar de Q van Queneau. Sta ik daar dus een beetje m&rsquo;n ogen uit m&rsquo;n kassen te zoeken, maar iets vinden? Ho maar. V0or de zekerheid raadpleeg ik de computer. En je gelooft het niet, maar volgens de computer is Stijloefeningen gewoon aanwezig. Dus ik naar een medewerker, zo&rsquo;n zwijgzame jongen uit een min of meer exotisch oord. Dus ik zeg, &lsquo;zeg,&rsquo; zeg ik tegen hem, &lsquo;ik ben naar Stijloefeningen van Raymundo Queneau aan het zoeken,&rsquo; zeg ik. &lsquo;Maar op de plank is ie niet aanwezig, terwijl dat volgens de computer wel zou moeten,&rsquo; zeg ik. Dus hij zegt, &lsquo;Kom maar mee,&rsquo; zegt ie. Dus ik achter z&rsquo;n goddelijke kontje aan. Wij kijken. Maar niks hoor. Nada. Niente di tutti niente. Dus ik zeg tegen de medewerker, ik zeg &lsquo;nou,&rsquo; zeg ik, &lsquo;daar staan we dan.&rsquo; Dus hij zegt &lsquo;ja,&rsquo; zegt ie, &lsquo;daar staan we dan.&rsquo; Maar toen kwam het. Bij het magazijn zou nog een exemplaar aanwezig zijn. Hoefde ik alleen maar te mailen. Dus ik mailen. Krijg ik een kwartier later een mailtje terug: Stijloefeningen van Raymond Queneau ligt op de tweede verdieping. Waar ik al de hele middag aan het kijken ben! Dank je de koekoek. Dit land gaat naar de knoppen waar je bij staat.<br> <br> Afijn. U begrijpt dat ik zo spoedig mogelijk naar huis ben gegaan. Maar niet voordat ik in een alleraardigst boetiekje op het Bos en Lommerplein een paar schoentjes voor mijn zoontje heb gekocht.",
            "by": "Pietje Dollenkamp",
            "ageSuggested": "18+",
            "readTime": "10-20",
            "storyLength": "veryLong"
        },
        {
            "nr": 28,
            "title": "Charlie Sheen",
            "image": "charlie-sheen.jpg",
            "text": "Je hebt de apen, dan komen de mensen, dan een hele tijd niks, dan God en dan komt Charlie Sheen. Ik stap de bus uit. Winning! Ik loop achter mijn zoon aan. Die ligt in zijn wagen. Fastball. Komt net binnen! Duizenden losers wijken voor mij. Winning! Ik ben de messias van het wandelen. Op zoek naar Stijloefeningen van Raymond Queneau. Het regent tijgerbloed. Ik doe m&rsquo;n mond open. Ik lik het tijgerbloed van mijn lippen. Ik laat het waaien. Ik laat de drilboren drillen. Ik laat de heipalen heien. Gebouwen schieten voor me uit de grond. Winning!<br> <br> Voor de bibliotheek. Een vrouw. Ravenzwart haar. Winning. TigerBlood. Wraf wraf. What&rsquo;s up, pussycat? Is dit het postkantoor? Fucked up zombieshit. Ik hoor een zweem van Frans. Mijn breincellen komen op stoom. Ze laat een papiertje zien. This is just in: WINNING! Raadhuisstraat. Daar moet je wezen. Ik zeg het. Ze kijkt in mijn ogen. Vuur. Winning. Tigerblood. Ik, de God van het hellevuur. Ik magnetiseer haar. Mijn ogen branden een gat in haar ziel. Ze wil weg, maar staat vast. Achter haar rijdt een auto achteruit weg. Achter. Uit. Ze. Draait. Tijgerbloed stuwt door mijn brein, mijn prefontale cortex staat op ontploffen. Tigerblood diet. Zero sugar. Winning! Ze rent weg. Achter de auto aan. Een trol. Ik weet het zeker.<br> <br> Binnen. Bij de Ququluqu. Fastball. De trollen spannen samen. Ze willen me kapot. Maar ze krijgen me niet kapot. Do you smell that? Napalm son. Nothing else smells like that. I love the smell of napalm in the morning. Ik ben eruit opgetrokken, uit napalm. Je hoeft maar dit te doen of ik ontplof in je gezicht. Dan ben je niks meer dan brokjes hersens aan de muur. Dan moeten ze je met een schrapertje los pulken. Naar de computer. Tik Stijloefeningen in. Ligt op de plank. Niet waar. De trollen zweren samen. Ik ga naar een medewerker. Winning. Tigerblood. Ik zeg het. Hij zoekt mee. Niks. De stank uit de tandeloze holletjes van de trolletjes! Niet te harden. Losers. Ze haten winners. Ze haten mij. Ze verachten me. Ze zijn ziekelijk jaloers. Ze willen me kapot. Mail het magazijn, zegt de medewerker. Daar hebben ze nog een exemplaar. Ik mail naar het magazijn. Ik, God, wacht. Mail terug. Stijloefeningen ligt niet in het magazijn. Wel op de plank. Ze willen me kapot. Maar ze krijgen me niet kapot. Tigerblood. Ik pak alle boeken die er zijn, pers ze samen en loop met Stijloefeningen in mijn achterzak de bibliotheek uit.<br> <br> Op het Bos en Lommerplein koop ik schoenen voor m&rsquo;n zoon. It&rsquo;s official: I&rsquo;m winning! Duh.",
            "by": "Pietje Dollenkamp",
            "ageSuggested": "all",
            "readTime": "10-20",
            "storyLength": "long"
        },
        {
            "nr": 29,
            "title": "Alzheimer",
            "image": "alzheimer.jpg",
            "text": "Ik stap de bus uit. De mensen stonken weer eens een uur in de wind. Stelletje bunzingen. Ik ben met mijn zoon en laveer met zijn kinderwagen tussen de miljarden mensen die het nodig achten de trein te nemen. Wat een verschrikking. Het is dat ik niet anders kon. Ik ben op zoek naar Stijloefeningen van Raymond Queneau, de grootste schrijver aller tijden. Ben ik al minstens een eeuw naar op zoek. Maar nergens te vinden. Als laatste sterft de hoop, en die hoop is gevestigd op de Openbare Bibliotheek van Amsterdam. Maar voor ik daar ben, moet ik mij een weg banen door deze oceaan van mensen. Kunnen ze hier niet eens een bom op gooien? Bij voorkeur als ik er niet ben.<br><br> Overigens lijkt het alsof dat precies gebeurd is. Amsterdam ligt volledig open, alsof het kapot gebombardeerd is. Afghanistan aan het IJ. Overal om mij heen gigantische bouwputten. De heipalen klinken alsof ze gaten naar China aan het beuken zijn. Ze zijn bezig met de Noord-Zuidlijn. Wellicht dat de kinderen van mijn zoon het nog mee zullen maken dat ze met een metro van Noord- naar Zuid-Amsterdam kunnen. De wind blaast me van de weg af. Ik land voor het megalomane boekenpaleis.<br><br> Een schitterende vrouw, met krullen zo zwart als een maanloze prairienacht, stort zich op mij als een hongerige wolvin. Ze praat Engels met een Frans accent. Of dit het postkantoor is. Jezuschristusmariamoedervangod. Zo’n duizend jaar geleden, toen de tandeloze oma van de oma van Gijsbrecht van Amstel in deze contreien haringen sabbelde en bietjes pootte, toen stond hier nog een postkantoor. De vrouw laat een verfomfaaid briefje zien en kijkt tegelijkertijd naar achteren. Een auto met een Frans nummerbord rijdt met een noodgang achteruit. Ik denk aan André van Duin en verwijs haar naar de Raadhuisstraat. Wild gesticulerend, als een panikerende aap, maant de vrouw de auto tot stoppen. Maar die blinde kip van een bestuurder rijdt gewoon door. De vrouw rent er als een bezetene achteraan.<br><br> Binnen zoek ik de rest van de dag naar Stijloefeningen van Queneau. Ik ben er al een kleine eeuw naar op zoek, dus één zo’n dag kan er nog wel bij. Maar nergens te vinden. Ik haal de hele bibliotheek overhoop. Niks. Ik kijk in de computer. Ik ben nog geen nanoseconde op zoek en zie tot mijn stomme verbazing dat er wel degelijk een exemplaar op de planken zou moeten liggen. Ik leg dit voor aan een medewerker die met me meeloopt om te kijken. Maar Stijloefeningen van Queneau is in geen velden of wegen te bekennen. De medewerker adviseert een mailtje naar het magazijn te sturen. Dan moet je wel nog een halve dag op antwoord wachten, maar dan heb je het wel. Ik doe wat me gezegd word. Zo ben ik. Een kleine twee uur en nog iets later krijg ik een mailtje terug. Het gevraagde boek is niet in het magazijn aanwezig maar ligt op de plank, op de tweede verdieping, bij de Q van Queneau, waar ik net acht uur heb lopen zoeken totdat ik een fractie van een ons woog.<br><br> Ik keer huiswaarts. Moegestreden. Ik voel me als een soldaat in niemandsland. Kapot geschoten hang ik in het prikkeldraad. Te zwak om te schreeuwen, te moe om m’n laatste adem uit te blazen. In een winkel op het Bos en Lommerplein, op kruipafstand van mijn woning, vind ik schoentjes voor mijn zoontje.",
            "by": "Pietje Dollenkamp",
            "ageSuggested": "12+",
            "readTime": "10-20",
            "storyLength": "long"
        },
        {
            "nr": 30,
            "title": "Maxime Verhagen",
            "image": "maxime-verhagen.jpg",
            "text": "Kijk, op het moment dat de bus van het gemeentevervoersbedrijf zeg maar stopt, dat wil zeggen: tot stilstand komt, stap ik zeg maar uit met mijn zoon die in zijn kinderwagen aan het slapen is, dat wil zeggen: in een staat van niet wakker zijn verkeert. Op dat punt rijst de vraag wellicht: wat doe ik hier? Welnu, feit is dat ik, zoals anderen voor mij reeds hebben aangestipt, ik zeg maar op zoek ben naar Stijloefeningen van Raymond Queneau, een boek dat, ik wil niet zeggen dat ik het niet gevonden heb, maar ik heb het in ieder geval niet wel gevonden. Feit is dat het weer niet onguur is in Amsterdam en dat wat betreft de route richting de Openbare Bibliotheek alwaar ik het betreffende boek hoop te vinden de weg enigszins moeilijk begaanbaar is.<br> <br> Voordat ik de bibliotheek wens te betreden word ik aangesproken door een vrouw met inktzwarte krullen. Ze vraagt of dit het postkantoor is. &lsquo;Kijk,&rsquo; zeg ik, &lsquo;punt is dat hier nog niet zo lang geleden een gebouw heeft gestaan dat inderdaad dienst deed als postkantoor, dus wat betreft de plek zit u goed, zij het dat men er rekening mee dient te houden dat het gebouw dat er nu staat, een ander gebouw is met een andere functie. Dus als u op de man af vraagt: klopt het dat zich hier een postkantoor bevindt, dan dien ik dat bevestigend te beantwoorden, maar als dit de consequentie heeft dat u denkt hier uw postzaken te kunnen regelen, kunt u beter ergens anders heengaan, bijvoorbeeld de Raadhuisstraat. De vraag is dus hoe je het formuleert.&rsquo; Ik ben halverwege m&rsquo;n antwoord als ik zie hoe de vrouw zich omdraait en achter een achteruit rijdende auto, dat wil zeggen: een auto die zich niet voorwaarts voortbeweegt maar achterwaarts, van het merk Renault aanrent.<br> <br> Kijk, punt is, dat ik binnen bij de Q naar Stijloefeningen heb gezocht en deze niet direct heb gevonden, waarna ik voor de zekerheid de computer erop nakeek, die mij tot de ontdekking deed komen dat Stijloefeningen wel degelijk aanwezig moest zijn terwijl ik zo even daarvoor had geconstateerd dat dit dus duidelijk niet het geval was. Vervolgens heb ik mijn probleem voorgelegd aan een medewerker, die met mij mee is gaan kijken en met mij tot de conclusie moest komen dat Stijloefeningen niet op de daartoe aangewezen plek lag, waarna hij mij aanraadde een mail naar het magazijn te sturen aangezien daar een exemplaar aanwezig moest zijn. Ik stuur de mail en krijg een kwartier later een mail terug dat Stijloefeningen op de tweede verdieping ligt, op de plek waar hij moet liggen. Punt is dus dat Stijloefeningen feitelijk wel degelijk aanwezig is, dat wil zeggen: alle beschikbare informatie wijst erop dat het boek ligt op de plek waar hij zou moeten liggen, maar dat ik wel zonder het exemplaar huiswaarts moet keren. Samengevat: het boek is wel degelijk aanwezig, je kunt het echter ook onvindbaar noemen.<br> <br> Op het Bos en Lommerplein koop ik een paar schoenen voor mijn zoon. We kunnen het met elkaar eens zijn dat het een vruchtbare, nuttig bestede dag was. Het is maar hoe je het formuleert.<br> ",
            "by": "Pietje Dollenkamp",
            "ageSuggested": "18+",
            "readTime": "10-20",
            "storyLength": "long"
        },
        {
            "nr": 31,
            "title": "Harry Mulisch",
            "image": "harry-mulisch.jpg",
            "text": "Om exact 12 uur Nederlandse tijd stap ik op het Centraal Stationsplein uit bus 21 (12 plus 21 is 33, de leeftijd dat Jezus werd gekruisigd. Voor mij ligt Mijn Zoon in zijn wagentje te slapen. Zonder zonden.) Zoals u weet ben ik zelf nog niet zo lang geleden gestorven, en toch loop ik hier. Het wonder van de literatuur. De mensen wijken uiteen terwijl ik over het plein loop. Rondom het plein wordt er druk gebouwd. Het regent en het waait. Ik ben op weg naar de Openbare Bibliotheek Amsterdam om Stijloefeningen van Raymond Queneau te lenen. Het boek is al een tijd op zoek naar mij, maar heeft me tot dusver niet kunnen vinden. Als het boek niet naar Harry Mulisch komt, dan is Harry Mulisch niet te beroerd om naar het boek te komen.<br> <br> Voor de bibliotheek vraagt een vrouw mij om mijn raad. Haar zwarte krullen kronkelen als Medusa&rsquo;s slangen op haar hoofd. Ze verontschuldigt zich in het Engels, ze heeft een Frans accent. Ze vraagt of dit het postkantoor is. &lsquo;Dat doet er niet toe,&rsquo; antwoord ik. Ze vraagt waar ze dan moet zijn. &lsquo;U bent waar u moet zijn,&rsquo; antwoord ik. De mensen zouden moeten leren het leven te accepteren zoals het zich aandient, dat zou heel wat schelen. Ze draait zich om en rent achter een auto aan van het merk Renault. De man in de auto ziet haar niet. Orpheus mag niet omkijken terwijl Eurydice hem volgt, het schimmenrijk uit.<br> <br> Ik daarentegen betreed het schimmenrijk en begeef me naar de Q. Alle boeken van Queneau zijn aanwezig, behalve Stijloefeningen. Volgens de computer is Stijloefeningen wel aanwezig. Een medewerker kijkt met mij mee. Maar geen Stijloefeningen. Hij zegt dat ik een mail moet sturen naar het magazijn, daar hebben ze nog wel een exemplaar. Een kwartier later krijg ik een mail terug. Het boek ligt op de tweede verdieping, waar ik mij momenteel bevind. Het boek is dus wel degelijk aanwezig en tegelijkertijd niet.<br> <br> Op het Bos en Lommerplein koop ik een paar schoenen voor mijn zoon. Precies de schoenen die hij nodig had.",
            "by": "Jos Hijlen",
            "ageSuggested": "all",
            "readTime": "5-10",
            "storyLength": "middleLong"
        },
        {
            "nr": 32,
            "title": "Kater",
            "image": "kater.jpg",
            "text": "Ik had vandaag bus 21 willen nemen naar het Centraal Station om naar de Openbare Bibliotheek te gaan en Stijloefeningen van Raymond Queneau te lenen, een boekwerk waar ik al weken naar op zoek ben. Maar ik heb gisteren iets te veel biertjes naar binnen gegooid en ben nu zo goed als nergens toe in staat. Het wordt, vrees ik, een dagje op de bank hangen. Hopelijk is mijn zoontje niet in een al te zeurende bui. Gejengel resoneert zo vervelend in een houten harses. Misschien hijs ik mezelf nog even aan mijn eigen haren op uit het moeras van de kater om in de babywinkel van het Bos en Lommerplein een paar schoenen voor m&rsquo;n zoontje te kopen. Dat moet nog wel lukken, het is hier om de hoek. Meer hoeft de wereld van mij vandaag niet te verwachten.",
            "by": "Jos Hijlen",
            "ageSuggested": "18+",
            "readTime": "1-5",
            "storyLength": "short"
        },
        {
            "nr": 33,
            "title": "Mop",
            "image": "mop.jpg",
            "text": "Ken je die mop van die man die met bus 21 naar het Centraal Station van Amsterdam ging, langs de diverse bouwputten liep richting de Openbare Bibliotheek om daar Stijloefeningen van Raymond Queneau te kunnen lenen, een boek waar hij al weken naar op zoek was, maar dat hij voor binnenkomst tegengehouden werd door een vrouw die hem in het Engels met een Frans accent vroeg of dit het postkantoor was en dat die man haar dan vertelde dat ze naar de Raadhuisstraat moest gaan, omdat het postkantoor hier al jaren niet meer gesitueerd was, en dat de vrouw, zonder deze zo aardige, behulpzame man te bedanken, weer wegrende omdat de auto waarmee ze gekomen was zich achteruit rijdend van haar verwijderde, en dat de man vervolgens binnen op de tweede verdieping naar Stijloefeningen op zoek ging, maar deze niet kon vinden, terwijl het boek, volgens de online catalogus wel degelijk aanwezig was? Hij ging niet. Hij ging schoenen kopen voor z&rsquo;n zoontje.",
            "by": "Pietje Dollenkamp",
            "ageSuggested": "all",
            "readTime": "1-5",
            "storyLength": "short"
        },
        {
            "nr": 34,
            "title": "Jezus",
            "image": "jezus.jpg",
            "text": "1. De tocht naar de tempel der geschriften<br> <br> 1. In den beginne was er het woord en het woord was van de profeet Queneau en droeg de titel Stijloefeningen. 2. Het was in die dagen dat Jezus dat geschrift wenste te lezen, edoch nergens een exemplaar kon vinden. 3. En Jezus zette voet richting het Plein van Aankomst. 4. En in een lendendoek die hij rond zijn borst gewikkeld had, droeg Hij Zijn zoon die Hij bij Maria Magdalena had verwekt. 5. En Hij liep langs de droog staande waterputten en door een kale negorij om bij de Tempel der Geschriften te geraken, alwaar Jezus een exemplaar hoopte te kunnen lenen.<br> <br> 2. De ontmoeting met de vrouw<br> <br> 1. En voordat Hij de tempel betrad, hield Hem een vrouw staande. 2. Zij zeide tot Hem in het Engels met een Frans accent: Is dit het Huis van de Boodschapper? 3. En Jezus moest haar teleurstellen want het Huis van de Boodschapper zat hier al lang niet meer en Hij zeide tot haar: Neen, dat zeide Hij en Hij zeide: Thans kunt u beter naar de Weg van het Raadhuis gaan. 4. En de vrouw luisterde niet naar Jezus, zij keek naar achteren waar een man op een muilezel gezeten achterwaarts zich aan het verwijderen was. 5. En de vrouw bedankte Jezus niet en zij rende achter de man en de muilezel aan.<br> <br> 3. Het zoeken naar het geschrift<br> <br> 1. En het was op de tweede verdieping van de Tempel der Geschriften dat Jezus bij de Q aan het zoeken was naar het Boek Queneau maar deze niet kon vinden. 2. En Hij besloot voor de zekerheid op de Zuil der Aanwezigheid te controleren of het geschrift inderdaad uitgeleend was. 3. En op de Zuil stond geschreven: Stijloefeningen is aanwezig op de daartoe bestemde plek. 4. En Jezus besloot samen met een onderpriester te zoeken, want vier ogen zien meer dan twee, maar ook de onderpriester kon het geschrift niet vinden en de zoektocht bleef zonder vrucht. 5. En de onderpriester zeide tot Jezus: in de catacomben ligt nog een exemplaar. 6. En Jezus liet een bode sturen met de vraag naar het geschrift. 7. En de bode bleef weg voor de duur van het eten van drie appels en kwam terug met de boodschap van de Hogepriester dat het Boek Queneau op de tweede verdieping lag waar Jezus zich reeds bevond. 8. En in de weg naar buiten gooide Jezus, die kwaad geworden was, alle stellingen om die hij tegenkwam, want hij had een agressieve aard.<br> <br> 4. Schoenen kopen<br> <br> 1. Op het Plein van Bomen en Schaduw, vlak bij Zijn woning, kocht Jezus een paar sandalen voor zijn zoon. 2. Want het ventje kon al aardig lopen en Jezus wilde niet dat hij zijn voetjes brandde aan het zand.",
            "by": "Pietje Dollenkamp",
            "ageSuggested": "18+",
            "readTime": "10-20",
            "storyLength": "long"
        },
        {
            "nr": 35,
            "title": "iPhone",
            "image": "iphone.png",
            "text": "Om een uur of 12 stapte ik op CS bus 21 uitomdat ik naar de Ipenbare Bibliotheek op weg was, waar ik Stijloefeningen van Q-No wilde lenen. Was ik al een tijdje naar op zoek. Kutweer&rsquo; dat het was. En een chaos, bouwputten e.d.<br> <br> Afijn, voordat ik de bieb in wilde gaan werd ik aangehouden ddor een vrouw. Ze sprak Engels met een Frans accent en vroeg of dit het postkantoor was. Het postkantoor zat daar al jaren niet meer. Dus dat zei ik. Ze vroeg waar ze dan moest zijn en hield me een briefje voor waar 2 adressen op stonden, waaronder die van de Raadhuisstraat, waar ze dus moest zijn, maar terwijl ik dat dus aan het zeggen was, keek de vrouw achterom naar een auto dur achteruit van ons wegreed. En zinder mijn antwoord goed te hebben afgewacht rent ze weg achter de auto aan.<br> <br> Dussss. Binnen zoek ik bij de Q naar Stijloefeningen, maar vind niks. Ik naar de online Cataloni&euml; van de bieb en daar staat dus in dat Stijloefeningen wel degelijk aanwezig was. Dus ik naar een medewerker en wij kijken maar niks. En die medewerker zegt dat ik een mailtje moet sturen naar het magazijn omdat ze daar ZEKER een exemplaar hadden. Ik doe dat. Krijg ik een half uur later een mail terug met de mededeling dat Stijloefeningen op de daartoe bestemde plek ligt waar ik dus de hele tijd al aan het kijken was!<br> <br> Ik weer terug naar huis. Op het Bos en Lomerpleib, in de babywinkel koop ik een paar schoenen voor m&rsquo;n zoontje, is de middag toch nog geslaagd, soort van.<br> <br> Verstuurd vanaf mijn iPhone",
            "by": "Pietje Dollenkamp",
            "ageSuggested": "all",
            "readTime": "5-10",
            "storyLength": "middleLong"
        },
        {
            "nr": 36,
            "title": "Flaptekst",
            "image": "flaptekst.jpg",
            "text": "In het weergaloze Stijloefeningen verhaalt Max J. Molovich op 99 verschillende manieren over zijn tocht naar de Openbare Bibliotheek Amsterdam in de hoop Stijloefeningen van Raymond Queneau te lenen, een boek waar hij al enige tijd naar op zoek is. Vlak voordat hij de Bibliotheek wil betreden wordt hij echter staande gehouden door een mysterieuze vrouw met zwarte haren die hem vraagt of dit het postkantoor is. Nadat Max ontkennend heeft geantwoord rent de vrouw ijlings weg naar een achteruit rijdende Renault. Wat volgt is een bizarre reis langs de krochten van het menselijk bestaan in de kafkaiaanse werkelijkheid die de Openbare Bibliotheek Amsterdam kennelijk is. Zou Max J. Molovich het felbegeerde boek ooit vinden? Of moet hij genoegen nemen met de schoentjes die hij voor zijn zoontje koopt in een babywinkel in het Bos en Lommerplein? Stijloefeningen is een even amusante als indrukwekkende ode aan de Franse taaltovenaar.<br> <br> De pers over Stijloefeningen:<br> <br> &lsquo;Beter dan het origineel&rsquo; &ndash; Max Pam (HP/De Tijd)<br> <br> &lsquo;Met Stijloefeningen bewijst Max Molovich tot de absolute wereldtop te behoren. Een genot om te lezen&rsquo; &ndash; Elsbeth Etty (NRC Handelsblad)<br> <br> &lsquo;Een van de beste boeken die ik ooit gelezen heb&rsquo; &ndash; Matthijs van Nieuwkerk (De Wereld Draait Door)<br> <br> &lsquo;Bloedeloos. Als een onder de wasbak van een hotelkamer gevallen ongebruikte tampon van het merk OB&rsquo; &ndash; Gerrit Windjes (De Gelderlander)",
            "by": "Pietje Dollenkamp",
            "ageSuggested": "all",
            "readTime": "5-10",
            "storyLength": "middleLong"
        },
        {
            "nr": 37,
            "title": "Alliteratie",
            "image": "nature.jpg",
            "text": "De bonkende bus komt stutterend tot stilstand. Ik stap strompelend uit op het plensnatte plein. Het is een gure, grauwe, grijze, doodse dag. De wind waait striemende stralen reinigende regen in mijn gezette gezicht. Mijn zondevrije zoon en ik, we lopen langs de bodemloze bouwputten, bonkig begeleid door hompende heipalen en dreinende drilboren. Ik ben op zoek naar het stichtende Stijloefeningen, van rondborstig koningskind Raymond Queneau.<br> <br> Voor de bibberende bibliotheek word ik stante pede staande gehouden door een vreemde vrouw. De van opkomend onheil zwangere, zwarte, krioelende krullen dansen dartelend in de wiegende wind. Of dit groteske gebouw het pontificale postkantoor is, vraagt ze in een werkelijke waar enig Engels met een vrolijk vleugje Frans. &lsquo;Nee&rsquo;, neeschudt ik. &lsquo;Het protserige postkantoor staat tamelijk thans op de retegezellige Raadhuisstraat.&rsquo; De vrouw fronst. Ze kijkt koekeloerend over haar schonkige schouders naar een achteruitrijdend autootje. De lieverd luistert niet naar me, maar rent razendsnel achter de aardkleurige auto aan.<br> <br> Ben binnen. Bij de kast met Q&rsquo;s. Stijloefeningen schittert stilzwijgend door arrogante afwezigheid. Ik raadpleeg reutelend de klotekutcatalogus van de biebelende bieb. En verrekte verdomd: het bewuste boek is wis en waarachtig waar het wezen moet. Samen met een magere medewerker zoek ik zuchtend naar het begeerde boekwerk. Maar niks nada noppes. &lsquo;Mail het magazijn&rsquo;, meldt de medewerker. &lsquo;Die hebben zeer zeker nog een extra exemplaar.&rsquo; Ik mail meteen het magazijn. Een klein kwartiertje waardeloos wachten. De tyfus terug: &lsquo;Stijloefeningen staat op de precieze plek, bij de Q Queneau.&rsquo; Dikkedankjedekolerekoekoek.<br> <br> Ik koop, kauwgum kauwend als een cowboy, babyschoentjes bij de babywinkel op het Bos en Lommerplein.",
            "by": "Jos Hijlen",
            "ageSuggested": "12+",
            "readTime": "5-10",
            "storyLength": "middleLong"
        },
        {
            "nr": 38,
            "title": "Letterlijk",
            "image": "nature.jpg",
            "text": "Rond 12.00 uur stap ik uit de bus, die er letterlijk acht uur over heeft gedaan. Op het plein van Amsterdam Centraal. De regen geselt letterlijk mijn gezicht. Ik duw het wagentje voort waarin mijn zoontje ligt te slapen. De mensen die langs lopen, gedachteloos, ik zou ze letterlijk kapot kunnen slaan. Maar dat doe ik niet. Ik ben een beschaafde jongeman. Figuurlijk gesproken.<br> <br> Voor de bibliotheek word ik letterlijk staande gehouden door een vrouw. Ze heeft helblauwe ogen, en houtskoolzwart haar. Ze praat Engels met een Frans accent. Of dit het postkantoor is. In m&rsquo;n beste Frans antwoord ik: &lsquo;Je naisse quoi, maar als dit het postkantoor is, dan ben ik brilsmurf. Letterlijk.&rsquo; De vrouw luistert amper. Ze kijkt achter zich naar een auto die zich letterlijk met 12.000 kilometer per uur, achteruit rijdend uit de voeten maakt. Alsof de man achter het stuur op de vlucht is voor een kudde olifanten.<br> <br> Binnen sta ik bij de Q. Ik bekijk letterlijk elke kaft die ik tegenkom, maar Stijloefeningen is nergens te vinden. Ik raadpleeg de online catalogus. Daar staat dat Stijloefeningen wel degelijk aanwezig is! Mijn klomp breekt. Letterlijk. Ik besluit om nog &eacute;&eacute;n keer goed te kijken, maar dan nu met een medewerker. Wij kijken en zien niets. (Figuurlijk dan, we zien uiteraard wel andere boeken, we zijn niet blind.) De medewerker raadt aan om het magazijn even te mailen. Daar hebben ze vast nog wel een exemplaar. Die hebben letterlijk alles. Ik mail naar het magazijn. Een kleine vijftien uur later krijg ik bericht. &lsquo;Stijloefeningen van Queneau ligt op de daartoe aangewezen plek op de tweede verdieping bij de Q.&rsquo; Er knapt iets in me. Letterlijk.<br> <br> Op het Bos en Lommerplein stap ik een babywinkel in om babyschoentjes te kopen voor mijn zoontje.",
            "by": "Jos Hijlen",
            "ageSuggested": "all",
            "readTime": "5-10",
            "storyLength": "middleLong"
        },
        {
            "nr": 39,
            "title": "Moe",
            "image": "nature.jpg",
            "text": "De buschauffeur port me wakker. We zijn bij de eindhalte, Centraal Station. Ik stap uit en duw de kinderwagen voort waarin mijn zoon ligt te slapen. Ik wou dat ik hem was. De mensen lopen in zichzelf gekeerd over het plein. De regen doet z&rsquo;n best mij wakker te houden, maar mijn oogleden voelen zwaar, alsof er een stel verveelde kaboutertjes aan lopen te trekken. Ik zou hier en nu op de grond kunnen liggen en gaan slapen. Maar ik loop door. Met loodzware benen. Richting de Openbare Bibliotheek. Om Stijloefeningen van Raymond Queneau te lenen. Ik zoek er al weken naar. Waarom eigenlijk? Ik had nu ook in bed kunnen liggen.<br> <br> Ik weet niet hoe lang ik al voor de bibliotheek sta als een vrouw mij aanspreekt. Ze heeft zwart krullend haar. Zou ik dromen? Ze vraagt iets aan me. Ik ben te moe om te horen wat. Ze praat in het Engels met een Frans accent. &lsquo;Je naisse quoi,&rsquo; zeg ik. De vrouw kijkt me niet begrijpend aan en vraagt of dit het postkantoor is. Ik moet heel lang en heel diep nadenken. Halverwege vergeet ik de vraag. Ik kijk naar het gebouw. De vrouw kijkt over haar schouder. Beneden rijdt een auto weg. Ik weet de vraag weer. Het zou kunnen dat dit het postkantoor is. Het zou kunnen. Het zou ook niet kunnen. Ik weet niet zeker of ik dit denk of dat ik dit zeg. En ineens weet ik weer dat dit het postkantoor niet is, maar de bibliotheek. Het postkantoor was hier wel ooit. Nu kun je het beste naar de Raadhuisstraat gaan. Als ik mijn ogen opsla is de vrouw met het ravenzwarte haar verdwenen. Ze rent achter een achteruit rijdende auto aan.<br> <br> Binnen sta ik voor de Q. Ik lees de titels op de ruggen van de boeken, maar ze komen niet binnen. Mijn hersens weigeren dienst. Ze zijn te moe om te werken. Mijn ogen worden zwaarder en zwaarder. En dan ineens schrik ik op alsof iemand mij een schok geeft. Stijloefeningen, dat was ik aan het zoeken. Ik loop de boeken met een Q langs. Maar niks. Ik ga achter de computer zitten en tik Stijloefeningen in. Ik dommel even in. Mijn oogleden blijven maar zwaarder en zwaarder worden. Ze vragen beleefd doch dwingend of ik even mijn hoofd te ruste wil brengen. Eventjes maar. Het hoeft niet lang. Mijn hoofd ligt op het toetsenbord. Kwijl sijpelt uit mijn rechtermondhoek. Plots schrik ik wakker. Op het scherm lees ik dat Stijloefeningen wel degelijk aanwezig is. Op de daartoe bestemde plank. Ik besluit een medewerker te vragen mee te zoeken. Want ik durf niet voor mezelf in te staan. De medewerker kan het boek ook niet vinden. Hij raadt me aan om een mail naar het magazijn te sturen. Daar hebben ze nog een exemplaar. Ik stuur een mail. Ik wacht en val in slaap. Als ik wakker wordt is Spongebob bezig om met meneer Krab een lading frituurvet te lozen. Mijn zoon zit als betoverd naar de tv te kijken, de beentjes voor zich uit, zijn hoofd in zijn nek.<br> <br> Op het Bos en Lommerplein, vlakbij mijn huis, koop ik babyschoentjes. Ik wil slapen.",
            "by": "Pietje Dollenkamp",
            "ageSuggested": "all",
            "readTime": "10-20",
            "storyLength": "veryLong"
        },
        {
            "nr": 40,
            "title": "Poepen",
            "image": "nature.jpg",
            "text": "Het welhaast slaapwekkende geschud van de bus heeft er voor gezorgd dat ik, tegen de tijd dat ik moet uitstappen (ter hoogte van Centraal Station Amsterdam) ontzettend nodig moet poepen. Ik ren achter de kinderwagen aan richting de Openbare Bibliotheek, waar ik toch moet zijn, omdat ik Stijloefeningen van Raymond Queneau wilde lezen. Er kwam steeds echter net iets tussen en dan met name onverwachte reisjes naar de wc. Het stationsplein is een mierenhoop met overal bouwputten. Drilboren resoneren in mijn oren en doen een beroep op mijn darmen waarin het nodige onverteerde afval zich een weg naar buiten doet. Gezellig is anders.<br> <br> De verlossing is nabij. Maar vlak voordat ik de bibliotheek wil betreden, word ik aangeschoten door een vrouw met poepbruin haar. Ze praat Engels met een Frans accent. Ze vraagt of dit het postkantoor is. &lsquo;Ja,&rsquo; zeg ik om er vanaf te zijn (want ik moet ontzettend nodig poepen en wil zo snel mogelijk naar binnen), &lsquo;ja, dit is het postkantoor.&rsquo; Zonder mijn antwoord af te wachten, rent ze bij me vandaan richting een auto die zich achteruitrijdend van ons verwijdert. Ik ga snel door, op zoek naar een w.c.<br> <br> Binnen sta ik voor de Q, maar het komt niet binnen. Ik kan me niet concentreren, zo ongelooflijk nodig moet ik poepen. De Q had net zo goed een P of een X of een A kunnen zijn. Ik sta te trappelen. Voor de zekerheid raadpleeg ik de online catalogus van de OBA. Ik tik &lsquo;stijloefeningen&rsquo; in en ik zie staan dat Stijloefeningen wel degelijk aanwezig is. Op de tweede verdieping. Daar sta ik. Terwijl ik dus ontzettend nodig moet poepen. Nu zult u zeggen: ga dan naar een wc, maar ik kan niet zo goed tegen w.c.&rsquo;s in openbare gebouwen. Je weet nooit wie er voor je heeft plaatsgenomen. Dus ik ga naar een medewerker die met me meekijkt. Ik kan me niet concentreren. Het enige wat ik kan denken is: &lsquo;Ik wil poepen.&rsquo; Een medewerker is geen overbodige luxe. Maar ook de medewerker vindt niet waar ik naar op zoek ben. &lsquo;Mail het magazijn,&rsquo; zegt hij me. Ik ben er niet echt bij met m&rsquo;n hoofd. Kan niet eens een beetje zoeken. Maar ik mail, en een kwartier later krijg ik een mail terug: Stijloefeningen ligt op de daartoe bestemde plek. Op de tweede verdieping. Waar ik net de hele tijd heb gekeken. Het dringt niet echt tot me door. Het enige wat ik kan denken is: ik moet poepen, ik moet poepen.<br> <br> Op het Bos en Lommerplein in een babywinkel koop ik een paar babyschoentjes. Geen flauw idee of de prijs-kwaliteitsverhouding een beetje in orde is. Ik kan me onmogelijk concentreren. Ik betaal met pin en ren naar huis toe.",
            "by": "Pietje Dollenkamp",
            "ageSuggested": "12+",
            "readTime": "10-20",
            "storyLength": "veryLong"
        }, {
            "nr": 41,
            "title": "Ongeboren",
            "image": "nature.jpg",
            "text": "Jij bevindt je een paar kilometer verderop in de buik van je moeder. Ik heb je gisteren gezien. Ik zag je armpjes, je beentjes, je naar verhouding enorme hoofd met een flinke kaaklijn. Je lag lekker te slapen. Je grote broer ligt nu ook te slapen, in z&rsquo;n wagentje. Eigenlijk wil hij niet meer in deze wagen vervoerd worden, maar hij was te moe om te protesteren. Ooit was hij er niet. Dat is onvoorstelbaar nu. We stappen de bus uit ter hoogte van het Centraal Station. Het is schitterend weer. Mensen huppelen van en naar de stad. Een tramchauffeur jengelt vrolijk aan zijn bel. Bouwvakkers zitten beneden op een stuk gewapend beton hun boterhammetjes te eten in de zon. Een drilboor doet hemel en aarde beven. Maar je broer slaapt onverstoorbaar door. We zijn op weg naar de Openbare Bibliotheek om Stijloefeningen van Raymond Queneau te lenen. Daar is je vader al een week of wat naar op zoek.<br> <br> Voor de bibliotheek houdt een vrouw ons staande. Ik was bezig om een manier te zoeken om je broer naar boven te krijgen. De vrouw spreekt Engels met een Frans accent. Ze heeft diepzwarte krullen die dansen in de wind. Ze vraagt of dit het postkantoor is. Het postkantoor staat hier al jaren niet meer. De vrouw laat een briefje zien met daarop twee adressen. &lsquo;Raadhuisstraat,&rsquo; lees ik. De vrouw kijkt schichtig achterom. Een grijze Renault 21 rijdt achteruit rijdend van ons vandaan. Ik wijs op het woord Raadhuisstraat. &lsquo;That&rsquo;s where you need to go,&rsquo; zeg ik haar. Maar de vrouw luistert niet. Ze bedankt me half, draait zich om en begint achter de auto aan te rennen. Ooit was zij er niet.<br> <br> Binnen sta ik bij de Q een beetje in het niets te staren. Ik kan m&rsquo;n gedachten er niet helemaal bij houden. &lsquo;Raymond Queneau,&rsquo; lees ik. Zazie in de Metro. De Zondag des Levens. Ik vergeet waar ik naar op zoek was. Het zit er waarschijnlijk niet bij. Anders had ik het wel herkend. Op dat soort mechanismen moet je vertrouwen, anders word je gek. Ik loop naar de computers en open de online catalogus van de bibliotheek. Stijloefeningen, ik weet het weer, daar zocht ik naar. De computer zoekt en zegt dat het boek gewoon op de plank ligt. Ik vraag een medewerker of hij met me mee wil kijken. Ooit was ook hij er niet. Ooit zat ook hij in de buik van zijn moeder. Ooit is ook zijn moeder van &lsquo;m bevallen. Hij lijkt me iemand die er lang over gedaan heeft, over de geboorte. Zijn moeder moet het zwaar hebben gehad. We kijken samen, maar kunnen niks vinden. Hij raadt me aan een mailtje naar het magazijn te sturen. Die hebben nog een exemplaar. Ik stuur een mailtje en krijg een kwartier later een mail terug met de mededeling dat Stijloefeningen op de tweede verdieping ligt. Daar ben ik. Met jou in mijn gedachten loop ik de openbare bibliotheek uit. Je vindt nooit wat je zoekt. Maar dat geeft niet. Het is zoals het is.<br> <br> In een babywinkel op het Bos en Lommerplein, koop ik babyschoentjes voor je broer. Misschien ga jij die ooit ook dragen. Maar doe het rustig aan, wil ik je op je klein kloppend hartje drukken. Eet lekker, geniet van de behaaglijke warmte in je moeders buik, straks begint het Grote Gedoe.",
            "by": "Pietje Dollenkamp",
            "ageSuggested": "18+",
            "readTime": "10-20",
            "storyLength": "veryLong"
        },
        {
            "nr": 42,
            "title": "Acrostichon(1)",
            "image": "nature.jpg",
            "text": "Stationsplein. Ik stap uit de bus, mijn zoontje slaapt<br> Twaalf uur, het weer druilt, een meeuw lacht, een hond gaapt<br> IJlings loop ik langs de troosteloze bouwputten<br> Langs een man die met z&rsquo;n lunchbox loopt te kutten<br> Op de trappen voor de bieb houdt een vrouw mij tegen<br> En vraagt of hier wellicht het postkantoor is gelegen<br> Fronsend zeg ik dat ze ergens anders wezen moet<br> Even luistert ze, maar rent dan weg, co&ucirc;te que co&ucirc;te<br> Naar een auto die zich achteruit voortbeweegt van haar<br> In de bieb zoek ik naar Stijloefeningen van Queneau, maar<br> Niet te vinden, met een medewerker kijk ik of ik iets mis<br> Gewoon, omdat de computer zegt dat ie wel aanwezig is<br> En dat is ook het antwoord dat ik krijg van het magazijn<br> Nabij huis koop ik babyschoentjes op het Bos en Lommerplein",
            "by": "Pietje Dollenkamp",
            "ageSuggested": "all",
            "readTime": "1-5",
            "storyLength": "short"
        },
        {
            "nr": 43,
            "title": "Acrostichon(2)",
            "image": "nature.jpg",
            "text": "Ronkend en zuchtend komt de bus tot stilstand<br> Amsterdam Centraal, stationsplein, mijn bloedeigen<br> Y-chromosoompje slaapt in zijn mobiele mand<br> Miezerig weer, drilboren drillen, heipalen hijgen<br> Op naar de Openbare Bieb, ik ben op zoek<br> Naar Stijloefeningen, een legendarisch boek<br> Dat ik helemaal nergens meer kan krijgen<br> <br> Quasi-nonchalant luister ik naar een vrouw<br> Uit Frankrijk, ze vraagt me naar &lsquo;t postkantoor<br> En ik verwijs haar, waarheidsgetrouw<br> Naar de Raadhuisstraat, ze luistert met een half oor<br> En rent achter een auto aan, boven vind ik niets<br> Als ik een klomp had hing ie nu gebroken aan m&rsquo;n fiets<br> Uren later koop ik babyschoentjes. Ik doe het ervoor",
            "by": "Pietje Dollenkamp",
            "ageSuggested": "12+",
            "readTime": "1-5",
            "storyLength": "short"
        },
        {
            "nr": 44,
            "title": "Heroïsch vers",
            "image": "nature.jpg",
            "text": "De bus stopt voor Centraal, z&rsquo;n zoon slaapt in z&rsquo;n armen<br> De regen plenst hem nat, de wind jankt langs zijn oor<br> Een drilboor drilt, een heipaal heit, een bouwput zucht<br> Hij zoekt naar wat hij reeds een week of wat niet vindt<br> Excercises de style, van Raymond Queneau<br> Maar dan in &lsquo;t Nederlands, vertaald door Rudy K.<br> En al zijn hoop ligt in de Openbare bieb<br> <br> Nog voor hij die betreedt, houdt staande hem een vrouw<br> Haar ravenzwarte haar zwiert duivels in de wind<br> Ze vraagt of dat hij weet: is dit het postkantoor<br> De Raadhuis moet je zijn, verdwijn, en wel gezwind<br> Ze luistert echter half, naar wat hij heeft te zeggen<br> Ze draait zich om en rent naar &lsquo;n grauwgrijze Renault<br> <br> En onze held gaat voort, door weer en wind en draaideur<br> Tot blijkt dat bij de Q, het boek onvindbaar is<br> Hij kijkt, want je weet nooit, toch even digitaal<br> En daar, daar staat het echt: het boek is er dus wel<br> Hij zoekt en zoekt en zoekt, en weegt tot slot een ons<br> Op &lsquo;t Bos en Lommerplein. Schoeisel voor zijn zoontje",
            "by": "Jos Hijlen",
            "ageSuggested": "all",
            "readTime": "5-10",
            "storyLength": "short"
        },
        {
            "nr": 45,
            "title": "Nederlands toneel",
            "image": "nature.jpg",
            "text": "Scene 1: Op het toneel staat een paal met bovenop een rond bord waarop we BUSSTOP lezen. Achter het bord hangt een groot wit doek, waarop filmbeelden van het Amsterdamse Centraal Station zijn geprojecteerd. Mensen lopen af en aan. Het toneel is verder leeg. Een man (&lsquo;onze held&rsquo;) komt aangelopen. Op het filmdoek zien we een bus. Onze held loopt een beetje eigenaardig want hij doet net of hij zit. Bij de BUSSTOP aangekomen stopt hij en stapt hij de denkbeeldige bus uit. Hij duwt een trolley voort (zo eentje waarmee bejaarden boodschappen doen). Onze held begint te praten, schijnbaar in het niets. Met luide stem.<br> <br> Onze held: &lsquo;Mijn zoon slaapt. Maar welk een hondenweer! De regen geselt mijn gezicht. De wind doet mijn ogen tranen. Maar ik ga voort. Onvervaard. Op weg naar de Openbare Bibliotheek om Stijloefeningen van Raymond Queneau te lenen. Daar ben ik reeds de nodige tijd naar op zoek. Maar god, wat is het hier een kale negorij.&rsquo;<br> <br> Op het filmdoek zien we beelden van bouwputten en opengebroken wegen. We horen heiende heipalen en drillende drilboren.<br> <br> Onze held: &lsquo;Het lijkt wel of men hier een bom heeft gedropt. Als dit vooruitgang is, geef mij dan een teken.&rsquo;<br> <br> Op dat moment verlicht een hels bliksemlicht het toneel. Donder schalt door de zaal. Op het filmdoek is het decor veranderd. Onze held staat voor een enorm gebouw waarop wij Openbare Bibliotheek lezen. Net voordat hij naar binnen gaat, wordt hij aangesproken door een vrouw met zwart, krullend haar.<br> <br> Vrouw: &lsquo;Pardonnez me. Je am looking pour le post office. Is zis ze post office?&rsquo;<br> <br> Onze held: &lsquo;Wat is dit? Wie ben ik? Wie bent u? Zie ik wel wat ik zie? Ziet u wat u ziet, of ziet u wat ik zie? Je naisse quoi.&rsquo;<br> <br> De vrouw kijkt schichtig achter zich. Ze laat een briefje zien. Achter de vrouw, op het filmscherm zien we een auto achteruit wegrijden. Onze held houdt zijn hoofd scheef terwijl hij op het briefje kijkt.<br> <br> Onze held: &lsquo;Hoe schoon, het geschreven woord. Is zij niet net zo krachtig als de krachtigste windhooos? If I were you, I would go to the Raadhuisstraat.&rsquo; Onze held plukt aan een denkbeeldig sikje. De vrouw lacht schichtig, draait zich om, lacht nog een keer en rent dan weg, de armen omhoog geheven. Onze held kijkt de vrouw achterna: &lsquo;Vaarwel! Vaar wel.&rsquo;<br> <br> Sc&egrave;ne 2: Op het filmscherm zien we rijen met boeken. Op het toneel staat ook een boekenkast. &lsquo;PQR&rsquo; staat er heel groot op de boekenkast geschreven. Onze held staat ervoor. Hij plukt weer aan z&rsquo;n denkbeeldige sik.<br> <br> Onze held: &lsquo;Hm. Er zijn genoeg boeken van Queneau, maar net Stijloefeningen is niet aawezig. Welk onheil hangt er boven mijn hoofd? Welke misdaad heb ik begaan om dit te verdienen? Laat ik, voor de zekerheid de catalogus raadplegen.&rsquo;<br> <br> Onze held loopt naar een computer. Hij tikt wat in. Op het filmdoek zien we het computerscherm met de interface van de zoekpagina van de OBA-catalogus. We zien dat onze held &lsquo;Stijloefeningen&rsquo; en &lsquo;Raymond Queneau&rsquo; intikt. Er verschijnt een lijst. &lsquo;Stijloefeningen,&rsquo; lezen we. &lsquo;Aanwezig.&rsquo;<br> <br> Onze held: &lsquo;Zoet is de vrucht van mijn queeste.&rsquo;<br> <br> Onze held loopt naar een man die achter een balie boeken aan het rubriceren is.<br> <br> Onze held: &lsquo;Excuseer. Ik ben op zoek naar Stijloefeningen van Raymond Queneau. Helaas kon ik deze niet vinden, waarop ik de online catalogus heb geraadpleegd. En volgens de catalogus is Stijloefeningen wel degelijk aanwezig. Nu was ik eerder wellicht abuis. Zoudt u zo vriendelijk willen zijn, met mij mee te zoeken aangezien vier ogen meer zien dan twee?&rsquo;<br> <br> Medewerker: &lsquo;Of een hond geslagen wordt, of geaaid, hij doet wat hem wordt opgedragen.&rsquo;<br> <br> Op het filmdoek zien we een psychedelische collage van boekenkasten en boektitels die vervormen en in elkaar overgaan. Alle boeken van Queneau komen langs, behalve die ene, behalve Stijloefeningen.<br> <br> Onze held: &lsquo;Ik vrees met grote vrezen.&rsquo;<br> <br> Medewerker: &lsquo;Ik vrees met u mede. Echter, als laatste sterft de hoop. U kunt het magazijn proberen. Als het hier niet ligt, is het nog niet teruggebracht en ligt het daar. U moet wel een mail sturen.&rsquo;<br> <br> Het licht dempt. De computer komt naar onze held gereden. Onze held gaat zitten en tikt:<br> &lsquo;Geachte heer, mevrouw,<br> Ik ben op zoek naar Stijloefeningen van Queneau. Code: 49876687. Is deze bij u aanwezig?<br> U zeer erkentelijk,<br> Onze Held&rsquo;.<br> <br> Onze held leunt op zijn ellebogen. Doet zijn benen op het bureau. Breit een sjaal. Onderwijl zien we op het scherm op een grote, digitale klok in sneltreinvaart de seconden wegtikken. Zodra de klok 14.15 uur aangeeft, klinkt het geluid van binnenkomende mail. Onze held klikt op het mailtje. We lezen met hem mee.<br> &lsquo;Geachte heer Held,<br> Het door u opgevraagde boek bevindt zich reeds op de tweede verdieping bij de categorie Romans.<br> Hoogachtend,<br> Het Magazijn.&rsquo;<br> <br> Onze held gooit de computer weg en gaat vervolgens het filmdoek met een mes te lijf. Als hij uitgeraasd is, zien we op de restanten van het doek het interieur van een babywinkel geprojecteerd. Onze held loopt als een geslagen hond, met zijn hoofd tussen zijn schouders, naar een schap met babyschoentjes. Hij pakt een doos van het schap en loopt ermee naar de kassa. Bij de kassa aangekomen betaalt Onze held met pin.<br> <br> Het doek valt. Onze held komt drie maal terug om buigend een staande ovatie in ontvangst te nemen. Middels eenvoudige handgebaren bedankt hij gul zijn regisseur, de lichtman en de geluidstechnicus.",
            "by": "Pietje Dollenkamp",
            "ageSuggested": "all",
            "readTime": "20+",
            "storyLength": "veryLong"
        },
        {
            "nr": 46,
            "title": "Hongerwinter",
            "image": "nature.jpg",
            "text": "Mijn voeten en handen heb ik ingezwachteld tegen de kou. Kranten tegen m&rsquo;n borst. Ik duw een handkar voort waarin mijn zoon vredig ligt te slapen. Centraal Station. De tramrails liggen er kaal bij. Het hout tussen de rails is al lang weggenomen. Ik word geacht het IJ over te steken om in de dorpen boven Amsterdam mijn gouden trouwring te ruilen tegen groenten en aardappelen. Maar in plaats daarvan ben ik op zoek naar Stijloefeningen van Raymond Queneau. Dat boek bestaat nog niet in de winter van 1945 (en al helemaal nog niet in de bewerking van Rudy Kousbroek), maar ik verga van de honger en ik kan niet meer normaal denken. De wind snijdt door de kranten heen.<br> <br> Op de nog niet bestaande trappen van wat later de bibliotheek zou worden houdt een vrouw mij staande. Haar zwarte haar piekt als verbrand helmgras op haar hoofd. Ze heeft ingevallen wangen, alsof ze continu heel hard op een sigaret zuigt. Ze gaat gekleed in lompen en vraagt me of dit het postkantoor is. Ze praat Engels, met een Frans accent. Zou ze joods zijn? Zou ze van het verzet zijn? Misschien wil ze het postkantoor overvallen. Weet ze wel wat voor gevaar ze loopt? De mof voelt dat hij aan de verliezende hand is en een kat in het nauw maakt rare sprongen. Ik wil haar graag helpen, maar ik durf niet. Ze kijkt achter zich. Een man fietst weg op een fiets zonder banden. Ze rent er achteraan.<br> <br> In de denkbeeldige bibliotheek is het pikkedonker. Met een knijpkat schep ik licht. De bibliotheek staat grotendeels onder water. In mijn lichtbundel drijven boeken. Kasten liggen omver. Een duif vliegt op. Ik schrik en laat de knijpkat vallen. Mijn ogen wennen langzaam aan de duisternis. Bij de Q vind ik een aantal boeken van Queneau. Maar Stijloefeningen zit er niet bij. Ik kijk in de systeemkaartenbak. Stijloefeningen is wel degelijk aanwezig, zegt een kaartje. Ik waad door het water terug naar de Q. &lsquo;Blijf staan!&rsquo; zegt een stem. Ik draai me om en zie een man met een vlassig baardje een jachtgeweer op mij richten. &lsquo;Wat moet je,&rsquo; zegt hij. &lsquo;Ik ben op zoek naar Stijloefeningen van Raymond Queneau,&rsquo; antwoord ik. De man laat zijn jachtgeweer zakken en begint mee te zoeken. Maar ook hij kan het boek niet vinden. Hij raadt me aan het magazijn te proberen. Daar moet nog een exemplaar liggen. Het magazijn bevindt zich in de kelders, die staan helemaal onder water. Ik staak mijn zoektocht.<br> <br> Uren later, even buiten de stad, op een mestvaalt waar tot voor kort de 18e eeuwse boerenhofstede Bosch en Lommer gelegen was, vind ik een paar babyschoentjes in redelijke staat.",
            "by": "Pietje Dollenkamp",
            "ageSuggested": "18+",
            "readTime": "10-20",
            "storyLength": "veryLong"
        },
        {
            "nr": 47,
            "title": "Song (Je vindt nooit wat je zoekt)",
            "image": "nature.jpg",
            "text": "Ik stap uit de bus, samen met m&rsquo;n zoon<br> Lopend over &lsquo;t plein, de regen maakt het schoon<br> Ik ben op zoek naar een boek van Raymond Queneau<br> <br> Alweer dik een week, staat mijn leven stil<br> E&eacute;n blik in dat boek, is alles wat ik wil<br> Krijg je dan echt niets in dit leven cadeau?<br> <br> (Muzikaal intermezzo)<br> <br> Voor de bibliotheek, houdt een vrouw mij stil<br> Is dit het postkantoor, is wat ze weten wil<br> Achter haar zie ik een wegrijdende Renault<br> <br> Nee dat is dit niet, u moet hier niet zijn<br> Dit is de bibliotheek, maar Amsterdam is klein<br> Ze hoort me niet want ze rent naar de auto<br> <br> Refrein:<br> Je kan zoeken wat je wil, maar je vindt het niet<br> Zoeken wat je wil, maar je vindt het niet<br> Zoeken wat je wil, zoeken wat je wil, zoeken wat je wil<br> <br> Binnen ligt het boek niet op de juiste plek<br> De computer zegt van wel, zo word ik langzaam gek<br> Iemand die zegt, stuur een mail naar het magazijn<br> <br> Ik doe wat hij zegt, en krijg een mail terug<br> &lsquo;t Boek ligt waar het hoort, ik moet hier weg en vlug<br> Ik koop babyschoentjes op &lsquo;t Bos en Lommerplein<br> <br> O ja, babyschoentjes op het Bos en Lommerplein<br> Dan maar babyschoentjes op het Bos en Lommerplein<br> Ik zeg: babyschoentjes op het Bos en Lommerplein<br> <br> Refrein:<br> Want je kan zoeken wat je wil, je vindt het niet<br> Zoeken wat je wil, maar je vindt het niet<br> Zoeken wat je wil, zoeken wat je wil, zoeken wat je wil<br> En als je niet vindt wat je zoekt, zoek dan wat je vindt<br> <br> O ja, babyschoentjes op het Bos en Lommerplein<br> Dan maar babyschoentjes op het Bos en Lommerplein<br> Ik zeg: babyschoentjes op het Bos en Lommerplein",
            "by": "Pietje Dollenkamp",
            "ageSuggested": "all",
            "readTime": "5-10",
            "storyLength": "middleLong"
        },
        {
            "nr": 48,
            "title": "Haiku",
            "image": "nature.jpg",
            "text": "Op zoek naar een boek<br> Een vrouw vraagt de weg en ik<br> Koop babyschoentjes",
            "by": "Jos Hijlen",
            "ageSuggested": "all",
            "readTime": "1-5",
            "storyLength": "short"
        },
        {
            "nr": 48,
            "title": "Tanka",
            "image": "nature.jpg",
            "text": "De bus stopt, ik zoek<br> Queneau&rsquo;s Stijloefeningen<br> Een vrouw vraagt de weg<br> Ze vlucht, &lsquo;t boek is onvindbaar<br> Ik koop schoeisel voor m&rsquo;n zoon",
            "by": "Pietje Dollenkamp",
            "ageSuggested": "all",
            "readTime": "1-5",
            "storyLength": "short"
        },
        {
            "nr": 50,
            "title": "Ollekebolleke",
            "image": "nature.jpg",
            "text": "Op het stationsplein de<br> Regen daalt zachtjes ik<br> Zoek naar een boekwerk van<br> Raymond Queneau<br> <br> Stijloefeningen is<br> Bibliotheeksgewijs<br> Kwijt dus krijgt zoonlief maar<br> Schoentjes cadeau",
            "by": "Pietje Dollenkamp",
            "ageSuggested": "all",
            "readTime": "1-5",
            "storyLength": "short"
        }, {
            "nr": 51,
            "title": "Gefrustreerd",
            "image": "nature.jpg",
            "text": "Ik stap uit die godverdomde stinkbus. De mensen krioelen als mieren over het stationsplein. Ik wil ze vertrappen onder m&rsquo;n schoenen. Vermorzelen. Verbrijzelen. De klootzakken en kakkerlakken. Met hun nietszeggende leventjes en hun waardeloze gedachten. Ik duw een wagentje met mijn lieveling voort. Ik heb een dekentje over hem gelegd. Het ziet er niet uit hier. Ik loop over een stel modderige stinkplanken in de richting van de Openbare Bibliotheek. Links en rechts van me gapende bouwputten. Heipalen dreunen mijn oren binnen en zingen rond in mijn hersenpan. Ik ben op zoek naar Stijloefeningen van Raymond Queneau. Al een week lang. Boekhandels afgestruind. Het internet uitgekamd. Ik heb toch niks beters te doen. Ik vind het boek niet. En ik weet niet eens waarom ik het wil lezen. Maar daar gaat het niet meer om. Het is een principekwestie, inmiddels. Het is stralend weer. Geen wolkje aan de lucht.<br> <br> Voor de bibliotheek houdt een vrouw mij tegen. Ik wil door, maar het lukt me niet om weg te lopen. Ze heeft ravenzwart haar. Krullen die elk moment van haar hoofd kunnen kronkelen. Als ratten van een schip. Via haar schouders, haar jas in, haar trui in, over haar naakte lichaam, tussen haar benen bij haar naar binnen. Kronkelend vraagt ze of dit het postkantoor is. Ze praat Engels met een Frans accent. Ik antwoord dat dit de bibliotheek is. Ze doet net of ze me niet hoort. Ze draait haar hoofd. De slangen glijden uit haar en weer in haar. Achter haar rijdt een auto achteruit rijdend van ons weg. Ze lacht zenuwachtig. Ze wil weg van me. Dat effect heb ik op vrouwen. Zo lang ik niks zeg is het prima, maar zodra ik mijn mond open doe, weten ze niet hoe snel ze weg moeten komen. Ik ben een anti-babe-magneet. Altijd al geweest. &lsquo;Je moet naar de Raadhuisstraat,&rsquo; zeg ik. Mompel ik. Stamel ik. Stotter ik. Ze hoort me niet. De vrouw draait zich om en rent weg, de auto achterna. In gedachte schiet ik haar in haar rug. Haar voeten rennen nog heel even door en stoppen er dan mee. Haar hoofd klapt in haar nek, haar handen gaan de lucht in, gymschoenen schuren even over de grond, dan knipmest haar lichaam voorover en zo stort ze neer.<br> <br> Boven sta ik bij de Q. Te kijken. Te zoeken. Godverdomme. Ik weet niet wat ik zoek. Ik weet wel wat ik zoek. Ik vind niet wat ik zoek. Wat een waardeloze klotezooi. Twee meisjes staan giechelend met elkaar te praten. Een vrouw lakt haar nagels. Een man checkt z&rsquo;n iPhone. Ze irriteren me mateloos. Ik loop naar de computers. Alle computers zijn bezet. Pokkelijers. Hufters. Stinkerds. Na vijf minuten is er eindelijk eentje vrij. Ik tik &lsquo;Stijloefeningen&rsquo; in van &lsquo;Raymond Queneau&rsquo; en volgens de computer is het boek gewoon aanwezig. Mijn godverdomde klomp breekt. Ik haal verhaal bij een bibliothecaris. De ongewassen stinkaap kan me amper helpen. Maar hij kijkt toch mee. Ik sta achter hem en zie zo&rsquo;n bloedvervelende kale plek op z&rsquo;n achterhoofd. Met van die huidschilfers en roosresten. Ik heb zin om &lsquo;m dwars door die kale plek heen te knallen, zodat de kogel er bij zijn mond weer uit komt. &lsquo;Helaas,&rsquo; zegt de man met z&rsquo;n zijige bloemkolenstem, &lsquo;maar het magazijn heeft ongetwijfeld nog een exemplaar.&rsquo; Ik moet alleen maar een mailtje sturen. Vijftien fokking kloteminuten later krijg ik een mailtje terug: &lsquo;Stijloefeningen van Raymond Queneau is aanwezig op de tweede verdieping van de bibliotheek.&rsquo; Het staat er echt. Ik gooi de deken van het wagentje. Het feest kan beginnen. Een zekere rust daalt in mij neer.",
            "by": "Jos Hijlen",
            "ageSuggested": "12+",
            "readTime": "10-20",
            "storyLength": "veryLong"
        },
        {
            "nr": 52,
            "title": "Jeroen Krabbé",
            "image": "nature.jpg",
            "text": "Op het stationsplein stap ik de bus uit. Heb ik al jaren niet meer in gezeten, in de bus. De mensen doen hun best om niet naar me te kijken. Maar allemaal kijken ze toch. Stiekem. Ik hoor ze fluisteren. &lsquo;Kijk, daar gaat Jeroen Krabb&eacute;. De grote acteur/regisseur/schilder.&rsquo; Terwijl, wat doe ik nu eigenlijk? Zoveel stelt het niet voor. Heel weinig mensen kunnen wat ik kan, maar voor mij is het zo doodnormaal dat ik me echt niet anders voel dan anderen. Ik had het er laatst nog met Barbra (Streisand, red.) over. &lsquo;Jij bent zo ontzettend jezelf gebleven,&rsquo; zei ze tegen mij, &lsquo;terwijl je een van de grootste acteurs ter wereld bent.&rsquo; Allemaal maar gekkigheid natuurlijk, want wie kun je anders blijven dan jezelf? Maar goed, u vraagt zich natuurlijk af wat ik op het plein van Centraal Station doe. Wel, ik ben op weg naar de Openbare Bibliotheek om Stijloefeningen van Raymond (Queneau, red.) te lenen, in de bewerking van Rudy (Kousbroek, red.). Ontzettend leuke man was dat trouwens, Raymond. In 1976 was er heel even sprake dat Stijloefeningen verfilmd zou worden. Raymond had mij zelf aan de producent voorgesteld, op aanraden van Fran&ccedil;ois (Truffaut, red.) dat ik de verteller zou spelen. Uiteindelijk is het niet doorgegaan omdat Raymond een week later overleed, maar ik heb een ontzettend leuk gesprek met &rsquo;m gehad. Hele aardige, toegankelijke man. Ik ben zelfs nog op z&rsquo;n begrafenis geweest. Vond z&rsquo;n familie een ontzettende eer, dat ik helemaal daarheen gekomen was.<br> <br> Vlak voordat ik de bibliotheek in ga, word ik aangeschoten door een vrouw. In het Engels met een Frans accent vraagt ze me of dit het postkantoor is. Ik vertel haar dat dit de bibliotheek is. We moeten hier allebei ontzettend om lachen. En dan ziet ze het: &lsquo;Aren&rsquo;t you that famous actor/director/painter,&rsquo; zegt ze. Ik lach, een tikje verlegen. Ook al gebeurt me dit elke dag wel een paar keer, ik kan er maar niet aan wennen. Heel gek is dat. Ik moet denken aan de keer dat George (Clooney, red.) ten tijde van de opnames van Ocean&rsquo;s Twelve mij vroeg waar het postkantoor was en ik heel uitgebreid een routebeschrijving gaf, om er twee dagen later achter te komen dat hij een brief naar mij ging posten waarin hij mij uitgebreid bedankte voor de Indische rijsttafel die ik had gemaakt. George durfde de brief niet zelf te overhandigen, de schat.<br> <br> Boven zoek ik naar de boeken van Raymond, maar ik kan ze niet vinden. Wel veel boeken van Gerard (Reve, red.). De Vierde Man staat er ook bij. Een van de exemplaren is met een cover waarop verwezen wordt naar de film van Paul (Verhoeven, red.) met Thom (Hoffman, red.) en mij. Ik kijk naar m&rsquo;n eigen, bezwete hoofd. De angst staat in mijn ogen. Ik raak er zelf bijna door bedwelmd. Ongelooflijk, wat een portret. Zo jong was ik toen nog. Ik zou bijna verliefd op mezelf worden. Als ik uit de bedwelming ben, ga ik naar de computer. Volgens de online catalogus moet ik bij de Q kijken. Ik besluit de hulp in te roepen van een medewerker die bijna flauw valt als hij ziet dat ik het ben. &lsquo;Meneer Krabb&eacute;,&rsquo; zegt hij, &lsquo;wat een ongelofelijke eer u te mogen helpen.&rsquo; Ik lach het compliment verlegen weg. Maar de jongen blijft maar zeggen wat voor groot fan hij van mij is. En dat hij The Discovery of Heaven veel beter vindt dan het boek van Harry (Mulisch, red.). Ik zeg dat hij overdrijft, maar hij wil van geen relativering weten. Enfin, Stijloefeningen ligt niet op de juiste plek. De medewerker vertelt me dat ik een mailtje naar het magazijn moet sturen. Die hebben nog wel een exemplaar. Dat doe ik. Om een kwartier later een mailtje terug te krijgen waarin, naast de gebruikelijke complimenten omtrent mijn acteur-regisseur-schilderschap, gemeld wordt dat het boek op de tweede verdieping ligt. Waar ik net de hele tijd heb gekeken, dus. Ik moet hier ontzettend hard om lachen. Ik heb er nu al zin in om straks het hele verhaal aan Richard (Gere, red.) te vertellen. Die is dol op dit soort verhalen.<br> <br> Op het Bos en Lommerplein koop ik babyschoentjes voor m&rsquo;n zoon Jacob (Krabb&eacute;&rsquo;s jongste die momenteel een jaar of 28 oud is, red.).",
            "by": "Pietje Dollenkamp",
            "ageSuggested": "12+",
            "readTime": "10-20",
            "storyLength": "veryLong"
        },
        {
            "nr": 53,
            "title": "Six words story",
            "image": "nature.jpg",
            "text": "Gezocht: Stijloefeningen van Queneau. Gevonden: babyschoentjes.*",
            "by": "Jos Hijlen",
            "ageSuggested": "all",
            "readTime": "1-5",
            "storyLength": "short"
        },
        {
            "nr": 54,
            "title": "Proces-verbaal",
            "image": "nature.jpg",
            "text": "Regiopolitie Amsterdam-Amstelland<br> Dienst Centrale Recherche<br> Regionale Criminele Inlichtingen Eenheid<br> <br> Nummer: 879 &ndash; 44 &ndash; 2011<br> <br> Onderwerp: Proces-verbaal van aangifte van vermissing<br> <br> PROCES-VERBAAL<br> <br> &lsquo;Ik, Max Jodocus Molovich, woonachtig te Amsterdam aan de XXXXX XXX doe aangifte van een verdwijning betreffende een boek, te weten Stijloefeningen van de Franse auteur Raymond Quno met een Q. In de ochtend van dinsdag 1 februari 2011 stap ik rond het middaguur uit Bus 21. Mijn zoon slaapt rustig in zijn kinderwagen, welke ik voortduw over het stationsplein over dewelke vele mensen met de hoofd in de kraag, de miezerregen trotserend, zich haastend wandelend zijn. Ik verbaas mij over de chaos die de bouwwoede van onze gemeente veroorzaakt, aangaande diverse bouwputten die mij noodzaken, geluiden van heipalen en driloboren trotserend, over gladde planken mijn weg richting de Openbare Bibliotheek van Amsterdam (OBA) voort te zetten.<br> <br> Alvorens ik de bibliotheek kan betreden word ik staande gehouden door een mij onbekende vrouw van vermoedelijk Franse komaf die mij in het Engels met een duidelijk hoorbaar accent vragend is of zij hier op het juiste adres aangaande het postkantoor is. Ik antwoord dat dit niet het geval is, aangezien het postkantoor hier al jaren niet meer staat, de vrouw is dus in dier voege verkeerd voorgelicht. Terwijl de vrouw mij een briefje voorhoudend is waarop twee adressen zijn te lezen (de eerste is het adres waar nu de bibliotheek staat, de tweede is een adres aan de Raadhuisstraat te Amsterdam), kijkt zij achterom alwaar een auto van het merk Renault achteruit weg rijdend is. Terwijl ik de vrouw uitleg dat zij de grootste kans maakt om een postkantoor te vinden op de Raadhuisstraat te Amsterdam, kijkt ze zenuwachtig achterom, waarschijnlijk omdat ze bang is dat haar vervoer zonder haar vertrekt. Ik ben nog niet klaar met mijn uitleg of de vrouw begint al weg te rennen richting de Renault welke zich nog steeds achteruit rijdend van ons verwijderend is. Op dat moment beschouw ik de vrouw nog niet als verdachte voor het verdwijnen van het betreffende boekwerk. Later zou ik dat ook niet zo zien, maar nu ik er desgevraagd over nadenk is het inderdaad wel verdacht dat een vrouw van Franse komaf op zoek is naar een postkantoor en tegelijkertijd zo nerveus is, precies op de dag dat ik op zoek ben naar een Frans boek dat door een Nederlander (in casu Rudie Kausbroek) op zeer vrije, wellicht hier en daar tegen Franse schenen schoppende wijze is bewerkt. Wellicht heeft de verdachte inderdaad het betreffende boek uit de bibliotheek ontvreemd en wilde zij het als bewijs terug naar Frankrijk sturen en was zij daarom zoekende naar een postkantoor.<br> <br> Vervolgens betreed ik de bibliotheek en ga ik op de tweede verdieping op zoek naar Stijloefeningen van Quno. Ik kijk bij de Q en vind vele boeken van Quno, zij het niet het boek waarnaar ik op zoek ben, betreffende dus Stijloefeningen. Ik kijk nog bij de P en de R in de hoop dat iemand het verkeerd terug heeft gezet, maar ik vind niks. Ik begeef mij vervolgens naar de computers en ga op een dergelijke computer naar de online catalogus van de OBA en tik Stijloefeningen van Quno in. Volgens de online catalogus van de OBA is het betreffende boek wel degelijk aanwezig. Voorts ga ik op zoek naar een medewerker welke met mij meekijkt. Betreffende medewerker kan het boek ook niet vinden en draagt mij op een mail te sturen naar het magazijn welke boeken heeft die wel teruggebracht doch niet teruggelegd zijn. Ik stuur een mail naar het magazijn en krijg een kwartier later een mail terug waarin leesachtig is dat het betreffende boek Stijloefeningen van Quno aanwezig is op de daartoe bestemde plek op de tweede verdieping, alwaar ik dus de gehele tijd zoekende was. Ik loop hoofdschuddend het pand uit en neem de bus terug naar huis.<br> <br> Op het Bos en Lommerplein, op nog geen halve minuut van waar ik woonachtig ben, koop ik babyschoentjes voor mijn zoon.<br> <br> Voorts verklaar ik bovenstaande naar waarheid te hebben verteld.&rdquo;",
            "by": "Jos Hijlen",
            "ageSuggested": "12+",
            "readTime": "20+",
            "storyLength": "veryLong"
        },
        {
            "nr": 55,
            "title": "Managerstaal",
            "image": "nature.jpg",
            "text": "Als bus 21 op het Centraal Station aftikt, stap ik uit. Mijn zoon doet een powernapje in z&rsquo;n bolide. Collegavoetgangers maken hun meters met de kop in de kraag, geteisterd door regen en het rukwindenbeleid van de grote CEO in the sky. De main target van mijn bustrip is een visit aan de Openbare Bibliotheek Amsterdam, in de hoop Stijloefeningen van Raymond Queneau te sublimeren, een actiepuntje dat ik al wat langer van m&rsquo;n to-do-list probeer af te tekkelen.<br> <br> Voor de trappen van de bibliotheek heb ik een bilateraaltje met een mij volkomen onbekende vrouw met zwart krullend haar. In het Engels met een Frans accent kauwt ze mij in een &eacute;&eacute;n-op-&eacute;&eacute;n consult voor of deze hut toevallig het postkantoor is. Toevallig weet ik dat dit niet bepaald de case is. Bottleneck is dat de headquarters van het postkantoor hier ooit wel stond, maar al lang en breed ge-outsourced is. Terwijl ik deze kwestie probeer af te kaarten, kijkt de vrouw enigszins zenuwachtig naar achteren waar een asgrijze Renault zich van ons escaleert. Ik heb nog maar net aan haar teruggekoppeld dat ze naar de Raadhuisstraat moet, of ze zet het op een lopen. Ik focus me weer op m&rsquo;n missie.<br> <br> Boven, in het kloppend hart van de bibliotheek, is de key isssue dat Stijloefeningen hoogst probably verkeerd gefiled is. Ik zoek bij de Q en zie dat een hoop boeken van Queneau in place staan, maar net Stijloefeningen niet. Dankzij mijn pro-actieve hands-on-mentaliteit maak ik de decission om het er nog niet bij te laten. Als ik intune op de ICT-tools van de bieb, blijkt dat Stijloefeningen gewoon op de daartoe bestemde place present moet zijn. Ik heb een overlegmomentje met een medewerker, die met me mee gaat zoeken. Stukje commitment naar de klant toe. Maar het consult mag niet baten, Stijloefeningen ligt off-topic, het worst-kaas-scenario is een voldongen fact. Of is er nog licht aan het eind van de funnel? De medewerker zegt dat er nog wel degelijk opportunities zijn om dit brandje te blussen en raadt me aan om hier even een mailtje naar z&rsquo;n concullegae van het magazijn over te dichten, daar hebben ze ongetwijfeld nog een exemplaar geparkeerd. Nadat ik m&rsquo;n mailtje heb uitgerold, wacht ik een kwartier. In de feedback die ik via de digitale shortcut uitgecommuniceerd krijg, staat dat Stijloefeningen gewoon op de daartoe aangewezen plek ligt afgekaderd. Ik verlaat de toko met een onbevredigd gevoel.<br> <br> Op het Bos en Lommerplein, vlak bij mijn huis, tekkel ik wat babyschoentjes voor m&rsquo;n zoon. Niet bepaald een win-winsituatie, maar helemaal pointless was deze dag dankzij een dergelijke suboptimale solutie uiteindelijk niet.",
            "by": "Jos Hijlen",
            "ageSuggested": "12+",
            "readTime": "10-20",
            "storyLength": "long"
        },
        {
            "nr": 56,
            "title": "Van vader tot zoon",
            "image": "nature.jpg",
            "text": "Je ligt vredig in je wagen te slapen als ik de bus uitstap op die druilerige dag in februari van het jaar 2011. In je groene wagentje. (Daar wil je inmiddels, nu ik dit schrijf, niet meer in. Je wilt zelf lopen of op je fietsje voortgeduwd worden.) Het is guur weer. Een chagrijnig miezerregentje en een venijnig snijdende wind geselen je vader. De mensen zijn met zichzelf bezig. Wij zijn op weg naar de openbare bibliotheek van Amsterdam om een boek te lenen dat nergens meer te koop is. Stijloefeningen, heet het boek. Het is van Raymond Queneau, een beroemde Franse schrijver. Vertaald door Rudy Kousbroek, een beroemde Nederlandse schrijver. In Stijloefeningen vertelt Raymond Queneau 99 keer hetzelfde verhaal.<br> <br> (Ik ben zelf ook bezig om 99 keer hetzelfde verhaal te vertellen, en wel het verhaal hoe ik op zoek ben naar Stijloefeningen van Raymond Queneau. Ik ben al bij het 55ste stukje. Je bent ruim twee maanden ouder dan toen ik aan dit project begon. Dat betekent dat je iets ouder dan 19 maanden bent. Je kunt heel veel meer. Zo kun je bijvoorbeeld in je eigen stoel klimmen. En sinds zaterdag kun je aap zeggen. Hoewel jij eigenlijk &lsquo;aa&rsquo; zegt. Of &lsquo;paap&rsquo;. Maar we weten dat je aap bedoelt omdat je het alleen maar zegt als je de aap in je handen hebt die je van je oma hebt gekregen. Je zegt ook nog &lsquo;to&rsquo;, wat auto betekent, &lsquo;ba&rsquo; wat bal betekent en &lsquo;die&rsquo; wat &lsquo;ik wil m&rsquo;n speentje en wel nu&rsquo; betekent. En je zegt &lsquo;tikitikitiki&rsquo; als je m&rsquo;n grote teen probeert te kietelen. Als ik je vraag om de televisie aan te zetten dan zet je de televisie aan. Als ik vraag of je de televisie uit wil zetten, dan zet je de televisie uit. Je vindt het leuk om te stofzuigen, en als je ergens een papiertje vindt, dan doe je die in de prullenbak. Als je iets niet wilt eten, schuif je het van je bord af of gooi je het op de grond. Je kunt zelf de glijbaan opklimmen en er afglijden. Het lijkt alsof je geen gevaar kent. Onlangs wilde je zelfs staand van een glijbaan af, maar toen viel je. Op de glijbaan.)<br> <br> Terwijl ik naar een mogelijkheid zoek om je wagentje naar boven te duwen, spreekt een vrouw mij aan. Ze is niet van hier. Ze spreekt Engels met een Frans accent. Ze heeft zeer donker haar, dat in weelderige krullen over haar schouders valt. Ze vraagt me of dit het postkantoor is. Dit is het postkantoor niet, dit is de bibliotheek. Maar er stond hier wel ooit een postkantoor. Dat was voordat Amsterdam op de schop ging. In de jaren voordat jij geboren werd, kreeg de stad waarin je woont het op de heupen. Alles moest anders. De grote musea moesten verbouwd en er zou een metroverbinding tussen Amsterdam Noord en Amsterdam Zuid komen. Die zogenaamde Noord-Zuidlijn zou eigenlijk dit jaar klaar moeten zijn en dan 1,46 miljard euro hebben gekost. De verwachting nu is dat de Noord-Zuidlijn in 2017 klaar is en dan 3,1 miljard heeft gekost. Als jij acht jaar oud bent, kunnen we dus voor het eerst met de metro van Noord naar Zuid. De kans is overigens vrij aanzienlijk dat de Noord-Zuidlijn dan nog steeds niet klaar is, en nog veel meer gaat kosten. Maar dat is dan, en nu is nu. En nu je vader met die vrouw voor de Openbare Bibliotheek staat te praten, is Amsterdam in de buurt van het Centraal Station &eacute;&eacute;n grote, modderige bouwput. De vrouw laat mij een briefje zien waarop twee adressen staan. Terwijl ze het briefje laat zien, kijkt ze naar achteren, waar een grijze auto van het merk Renault achteruitrijdend van ons wegrijdt. Ik zeg tegen de vrouw dat ze naar de Raadhuisstraat moet gaan, daar vind je nog wel een postkantoor. Ze glimlacht zenuwachtig en rent dan weg richting de Renault.<br> <br> Op de tweede verdieping zoek ik bij de Q van Queneau naar Stijloefeningen. Ik vind niks. Jij ligt nog steeds lekker te slapen. Ik zoek in de buurt van de Q, want je weet immers nooit. Vervolgens zoek ik in de computer naar het boek. De computer zegt dat het boek gewoon aanwezig is. Ik ga naar een medewerker en vraag hem of hij met me mee wil zoeken. De medewerker zoekt mee, maar ook met zijn hulp vind ik het boek niet. De medewerker raadt me aan om een mailtje naar het magazijn te sturen. Daar komen de boeken binnen die teruggebracht zijn. De kans is groot dat het boek al wel geregistreerd staat als teruggebracht, maar nog niet op de juiste plek ligt. Ik stuur een mail naar het magazijn en krijg een kwartier later een mail terug dat het boek gewoon op de tweede verdieping van de Q van Queneau moet staan. Op dat soort momenten moet je je verlies aanvaarden. Niet te lang bij stilstaan. Je kunt nog wel een keer bij de Q gaan kijken. Je kunt bij alle letters gaan kijken, maar de kans dat je het boek vindt is zoveel kleiner dan de frustratie wanneer je blijft zoeken naar iets wat je niet kunt vinden, dat je het beter niet kan doen. Soms moet je toegeven dat je verslagen bent.<br> <br> Op het Bos en Lommerplein, vlak bij ons huis, koop ik babyschoentjes voor je. De zon schijnt inmiddels, jij bent wakker. Nu ik dit schrijf, twee maanden later, draag je die schoentjes al niet meer. Je hebt andere schoentjes, die nog net te groot zijn, maar die je mooier vindt. Je krijgt er trouwens een broertje of zusje bij. Benieuwd wat je daar van vindt. Het gaat allemaal belachelijk snel. Ik hoop dat je nog heel lang zo gelukkig blijft als je nu bent.",
            "by": "Pietje Dollenkamp",
            "ageSuggested": "12+",
            "readTime": "20+",
            "storyLength": "veryLong"
        },
        {
            "nr": 57,
            "title": "Ruud Lubbers",
            "image": "nature.jpg",
            "text": "I step out of the bus while I push my son forward in his little babywagon. My son sleeps like an ox. It&rsquo;s raining pipes of steel and I&rsquo;m going to the Public Library to find Stijloefeningen from the French writer Raymond Queneau. The square around Central Station is a mess. There&rsquo;s a building anger in Amsterdam, you wouldn&rsquo;t believe. Nothing but mud and sand here. Kandahar near the IJ.<br> <br> Before the library a woman stops me. She has black curles, a well conceived figure and a French accent. She asks me if this is the post office. I have to disappoint her. There used to be a post office at this spot, but it&rsquo;s been moved. She shows me a little piece of paper. &lsquo;Raadhuisstraat,&rsquo; I read. That&rsquo;s the place where she should go! But when I want to tell her, she turns her head to a car that&rsquo;s moving away from us. And while I&rsquo;m trying to explain the way to the post office, she starts to run towards the car. When she turns, I accidentally touch her behind. I watch her run away. She has a very nice, very vivid behind.<br> <br> Above, on the second floor (or third floor as the Americans say, I believe) I&rsquo;m looking for Stijloefeningen. But the book is footsy. I look and I look, but nothing. I look on the computer and according to the computer the book is where it&rsquo;s supposed to be. But the book isn&rsquo;t where it&rsquo;s supposed to be. The book is vanished up in smoke. The search for Stijloefeningen is shifted from a &lsquo;yes, but&rsquo; to a &lsquo;no unless&rsquo;. I decide to ask an assistent to look with me. But even he cannot find the book I&rsquo;m looking for. He advises me to send an e-mail to the magazine. I send an e-mail and fifteen minutes later I receive an e-mail back, saying that the book is on the shelve. You can imagine that my wooden shoe breaks at this very moment.<br> <br> About one hour later, not far from home, I find baby shoes for my son.",
            "by": "Pietje Dollenkamp",
            "ageSuggested": "6+",
            "readTime": "5-10",
            "storyLength": "long"
        },
        {
            "nr": 58,
            "title": "De Passie van Max",
            "image": "nature.jpg",
            "text": "Ik klamp me vast aan het wagentje van mijn zoon. Hij slaapt. De busrit heb ik overleefd. Het is rond het middaguur, de mensen lopen langs ons heen, zonder ons op te merken. Niemand steekt een hand uit. Ik sleep me voort. De pijn zo goed als mogelijk negerend. De wind maakt een zweep van de regen. Bij elke stap voel ik de slagen. In mijn gezicht, op mijn handen. Ja zelfs op mijn rug, dwars door mijn jas heen. Er lijkt geen einde aan dit stationsplein te komen. Ik moet vanmiddag nog bij de bibliotheek komen om Stijloefeningen van Raymond Queneau te lenen. Vraag me niet hoe. Vraag me niet waarom. Ik wou dat het niet hoefde, maar het moet. Het is niet anders. Ik steek een straat over. Elke stap voelt als de laatste die ik ooit zal zetten. Ik loop over planken. Aan weerszijden bevinden zich bouwputten, diepe bouwputten. De heipalen en drilboren drillen en dreunen door tot in mijn binnenste.<br> <br> Voor de bibliotheek. Ik moet naar boven. Maar hoe? Ik sta hier al anderhalf uur bij te komen van de helse tocht die ik achter de rug heb. Dan klampt een vrouw mij aan. Ze stort zich op mij als een uitgehongerde wolf. Ze heeft haar dat zo zwart is als het gal van een pad. Met alles wat ik in me heb probeer ik haar van me af te gooien. Ze vraagt of dit het postkantoor is. Ik graaf diep in mijn herinnering. Volgens mij is dit het postkantoor niet, maar zelfs denken over zoiets triviaals valt me zwaar. Elke gedachtegang gaat gepaard met een pijnscheut. De vrouw houdt me een briefje voor terwijl ze schichtig achterom kijkt naar een Renault die wegrijdt. Het witte papier prikt in m&rsquo;n ogen, de woorden zijn bijzonder moeilijk te ontcijferen, maar ik meen toch echt &lsquo;Raadhuisstraat&rsquo; te lezen. Met alle kracht die ik in mij heb, zeg ik dat ze daar moet zijn. Maar ze luistert niet eens. Ze is al weggerend naar de achteruit rijdende auto. Ik voel het bloed traag door mijn aderen stromen als gloeiendhete teer.<br> <br> Als ik eindelijk op de tweede verdieping ben aangekomen (de lift deed het niet en de roltrap werd gerepareerd, ik moest mijn zoon inclusief wagen naar boven sjouwen, een hels karwei), blijkt Stijloefeningen niet op de daartoe bestemde plek te liggen. Er zijn een hoop boeken van Queneau aanwezig, maar net Stijloefeningen niet. Ik kijk voor de zekerheid bij de letters naast de Q. Maar niks. Mijn wonden branden, mijn kop barst uit elkaar, ogen vallen bijna uit hun kassen, ik wil slapen, ik wil voor altijd slapen. Maar ik mag nog niet slapen, ik moet verder zoeken. Ik ga naar de computers en tik Stijloefeningen in. Elke toets valt me zwaar. Alsof mijn vingers dienst weigeren. Alsof iemand mijn vingers beneden houdt. Stijloefeningen is gewoon aanwezig, volgens de computer. Ik sleep mezelf voort naar een magazijnmedewerker. Met mijn laatste krachten vraag ik of hij met me mee wil kijken. Halverwege de gang naar de Q bezwijk ik. Als ik even later weer bijkom, deelt de medewerker mij mee dat ook hij het boek niet heeft kunnen vinden. Hij raadt aan een mail naar het magazijn te sturen. Ik sleep me weer naar de computers, mail een verzoek naar het magazijn en wacht. En wacht. En wacht. Ik wacht totdat het licht in mijn hoofd wordt en wacht nog langer. Maar dan, ineens, nieuwe mail in m&rsquo;n mailbox. Een pijnscheut in m&rsquo;n schouder. Geknetter in m&rsquo;n kop. Stijloefeningen, zegt de mail, ligt gewoon waar het boek hoort te liggen. Op de tweede verdieping. Bij de Q. Even voel ik alle pijn in de wereld. Het neemt plaats op mijn schouders. Even neem ik alles op me en is de rest van de mensheid verlicht. Heel even maar. Genoeg om van in katzwijm te geraken.<br> <br> Drie dagen later word ik wakker en koop ik babyschoentjes op het Bos en Lommerplein.",
            "by": "Pietje Dollenkamp",
            "ageSuggested": "all",
            "readTime": "10-20",
            "storyLength": "veryLong"
        },
        {
            "nr": 59,
            "title": "Terugspoelen",
            "image": "nature.jpg",
            "text": "In een babywinkel op het Bos en Lommerplein koop ik babyschoentjes.<br> <br> Teleurgesteld verlaat ik de bibliotheek. Dat geloof je toch niet? Ik ben de hele tijd al op de tweede verdieping aan het zoeken. Mailtje van het magazijn: Stijloefeningen ligt waar het hoort te liggen: op de tweede verdieping. Ik wacht een kwartiertje. Ik stuur een mail naar het magazijn, of zij nog een exemplaar hebben. De medewerker raadt me aan een mailtje te sturen naar het magazijn, die hebben waarschijnlijk nog wel een exemplaar. Hij zoekt met me mee, maar Stijloefeningen is nergens te vinden. De medewerker tikt wat in op zijn computer en loopt zonder iets te zeggen naar de boeken van Queneau. Ik loop naar een medewerker en vertel dat ik Stijloefeningen niet kan vinden, terwijl het boek volgens de online catalogus wel degelijk aanwezig is. Volgens de online catalogus van de OBA is Stijloefeningen wel degelijk aanwezig en ligt het op de daartoe bestemde plek. Ik tik &lsquo;Stijloefeningen&rsquo; en &lsquo;Queneau&rsquo; in. Voor de zekerheid loop ik naar een computer en open ik de online catalogus van OBA. Omdat het boek wellicht niet goed is teruggezet, kijk ik ook nog even bij de P en R, maar niks. Er liggen aardig wat boeken van Queneau, maar uitgerekend Stijloefeningen zit er niet bij. Boven, op de tweede verdieping, begin ik te zoeken bij de Q van Queneau.<br> <br> Zonder me te bedanken rent de vrouw van me weg, achter de Renault aan. Ze draait zich om. Ze glimlacht nogmaals, een tikje zenuwachtig. Terwijl ik vertel dat ze op de Raadhuisstraat moet zijn, kijkt ze weer om naar de Renault. Ze glimlacht en houdt me een briefje voor waarop ik twee adressen lees. Achter haar rijdt een Renault achteruit rijdend van ons weg. De vrouw kijkt om, enigszins nerveus. &lsquo;Nee,&rsquo; zeg ik, &lsquo;dit is de bibliotheek.&rsquo; Het postkantoor staat hier al heel lang niet meer. Ze vraagt of dit het postkantoor is. Ze heeft pikzwart, weelderig krullend haar. Vlak voordat ik de bibliotheek wil betreden, word ik aangeklampt door een vrouw.<br> <br> Drillende drilboren en heiende heipalen overstemmen mijn gedachtes. Wat een zooitje. Aan weerszijde bevinden zich immense bouwputten. Ik loop over een modderige plank. Daarom ben ik nu op weg naar de Openbare Bibliotheek Amsterdam om het boek te lenen. Ik ben al een tijdje op zoek naar Stijloefeningen van Raymond Queneau. De mensen kijken naar de grond. Het regent en het waait. Ik loop over het stationsplein. Mijn zoontje slaapt in zijn wagentje. Halte Centraal Station. Het is rond het middaguur. Lijn 21. Ik stap uit de bus.",
            "by": "Pietje Dollenkamp",
            "ageSuggested": "all",
            "readTime": "10-20",
            "storyLength": "long"
        },
        {
            "nr": 60,
            "title": "Regionaal dagblad",
            "image": "nature.jpg",
            "text": "De klok slaat twaalf uur in de middag als de beruchte blogger Max J. Molovich op het Stationsplein uit het gemeenteblik stapt. Zijn zoon ligt eindelijk in de armen van Morpheus. Burgers en buitenlui berijden de benenwagen van en naar het station. De weergoden zijn hen niet bepaald gunstig gezind deze dag in februari van het jaar des Heeren 2011. De immer goedgemutste hoofdredacteur van Nurks is op zoek naar het legendarische Stijloefeningen van de Franse sterauteur Raymond Queneau. Zijn hoop is gevestigd op de Openbare Bibliotheek van onze geliefde hoofdstad. Het Veneti&euml; van het Noorden ligt er overigens niet bepaald op z&rsquo;n fraaist bij. Het wemelt van de bouwputten, de geluiden van heipalen en drilboren overstemmen de vertrouwde decibellen van de verkeersdrukte op de Piet Heinkade.<br> <br> Net op het moment dat Max de boekentempel aan het IJ wil betreden, wordt hij staande gehouden door een vrouw. Haar zwarte krullen spelen een ingenieus spel met de wind. Ze vraagt in het Engels met een accent uit La Douce France of dit het postkantoor is. De heer Molovich antwoordt in zijn beste Engels dat het postkantoor hier reeds sinds Sint Juttemis niet meer staat. Madame haalt een briefje uit haar Louis Vuitton, waarop twee adressen staan te lezen. Zo ook een adres op de Raadhuisstraat, dat de altijd zo goed ge&iuml;nformeerde Amsterdamse blogger herkent als een filiaal van het postkantoor. Maar net als hij dat wil zeggen, wordt de aandacht van de Fran&ccedil;aise afgeleid door een achteruit rijdende bolide van het merk Renault, die zich achter haar bevindt. Zo komt het dat het antwoord van de altijd zo behulpzame baarddrager op onvruchtbare aarde valt, aangezien dit zwartharige lid van het zwakke geslacht een ferme sprint inzet richting eerder genoemde voiture.<br> <br> Op de tweede verdieping vindt dan eindelijk de zoektocht naar het zo vurig gewenste boekwerk plaats. Echter, op de daartoe bestemde plek, bij de pennenvruchten van Queneau, is uitgerekend Stijloefeningen onvindbaar. Hoe onze held ook zoekt, het letterkundige kleinood ligt niet op zijn of haar plaats. De vasthoudende Bos en Lommeraar, niet bepaald voor &eacute;&eacute;n gat te vangen, besluit de online catalogus van de OBA te raadplegen. Volgens het archief op de digitale snelweg moet het bewuste literaire hoogstandje wel degelijk op de daartoe bestemde plek ligzaam zijn. Zijn trots opzij zettend roept de inmiddels licht wanhopige letterenliefhebber de hulp in van de bibliothecaris. Deze controleert nog even of het door Rudy Kousbroek vertaalde l&rsquo;Excercises de Style inderdaad aanwezig is en helpt vervolgens met de zoektocht. Tevergeefs, zo zou niet lang daarna reeds blijken. De medewerker raadt aan om nog een digitale brief richting het magazijn te sturen, aangezien men daar ongetwijfeld nog een exemplaar heeft liggen. De sympathieke boekenzoeker besluit deze raad op te volgen. Een kleine vijftien minuten later, ontvangt hij een postduif 2.0 terug waarin staat dat Stijloefeningen gewoon op de tweede verdieping ligt, op de daartoe bestemde plek.<br> <br> Op de weg terug wordt de inwendige mens niet bepaald vergeten en nuttigt Max zijn natje en zijn droogje. Op het Bos en Lommerplein, in een babywinkel op niet meer dan een steenworp van zijn eigen woning vandaan, koopt de zorgzame vader een paar babyschoentjes.",
            "by": "Pietje Dollenkamp",
            "ageSuggested": "all",
            "readTime": "10-20",
            "storyLength": "veryLong"
        },
        {
            "nr": 61,
            "title": "Sportcommentaar",
            "image": "nature.jpg",
            "text": "En daar stopt lijn 21 op exact de juiste tijd op precies de juiste plek op het Stationsplein. De deuren gaat open, de spanning is te snijden. En wie komt daar als eerste uit? Ja hoor, het is de felgroene kinderwagen waarin Molovich Jr. ligt te slapen, op de voet gevolgd door zijn vader. De overige passagiers hebben het nakijken, vader en zoon Molovich stuiven er vandoor en hebben al snel een straatlengte voorsprong. Wat een prestatie mensen. En wat een schitterend gezicht, die felgroene kinderwagen die behendig en soepeltjes door de naar de grond starende forenzen laveert, alsof de rest stilstaat! Wat een souplesse, wat een genot om naar te kijken! De regen en wind lijken het duo niet te deren. Maar laten we vooral niet vergeten waar het hier vandaag om draait. Er staat een hoop op het spel. Deze dag valt of staat bij het vinden van Stijloefeningen, van de Franse atleet Raymond Queneau. Maar dat is voor straks een zorg. Laten we nu even genieten van de manier waarop Molovich de kinderwagen op de loopplank stuurt&#8230; aan weerszijden de gapende afgrond van een bouwput&#8230; Wat een adembenemend gezicht, wat een schouwspel! Dat wij hier getuige van mogen zijn!<br> <br> Wat is dit nu? Molovich lijkt te aarzelen. Hij staat stil! Niet te geloven. Uitgerekend nu, uitgerekend hier! Staat ie stil! Max, jongen, wat doe je nu? Daar komt al een vrouw aangelopen. Ze tikt hem aan. Molovich kijkt verschrikt op. Ze vraagt of dit het postkantoor is. Molovich aarzelt. Hij zegt dat dit niet het postkantoor is. De zwarte haren van de vrouw dansen in de wind. Ze laat een briefje zien. Molovich kijkt. Hij bedenkt iets, wil iets zeggen&#8230; maar wat is dit nu? De vrouw kijkt om! Achter haar rijdt een grijze Renault achteruit rijdend weg. Molovich zegt dat ze naar de Raadhuisstraat moet gaan. De vrouw draait zich om&#8230; ze zet het op een lopen. Is dit dan helemaal voor niks geweest? Heeft Molovich hier voor niets kostbare tijd verloren. Ongelooflijk mensen, wat een ontwikkelingen! Wie had dit gedacht, wie had hier zijn geld op durven zetten?<br> <br> We zijn boven. Op de tweede verdieping. De spanning is om te snijden, het publiek is doodstil, houdt de adem in terwijl Molovich zoekt en zoekt en zoekt. Bij de boeken van Queneau. Niks te vinden. Molovich probeert het bij de naast gelegen letters&#8230; De P&#8230; niks. De R&#8230; ook niks. Molovich loopt naar de computers. Hij opent het digitale archief. Tikt Stijloefeningen in&#8230; op de voet gevolgd door Raymond Queneau. De zoekresultaten rollen als bezetenen over het scherm. Maar wat is dat? Het boek is wel aanwezig! Volgens het digitale archief is Stijloefeningen wel degelijk aanwezig! Wat een wending mensen, wat een onwaarschijnlijke wending! Molovich loopt vastberaden op een medewerker af en vertelt zijn bevindingen. De medewerker stapt op. Neemt een lichte voorsprong. En gaat bij de Q op zoek. Alsof er niets gebeurd is, gaat de bibliothecaris op zoek op precies dezelfde plek als Molovich zojuist heeft gekeken! Maar ook de bibliothecaris kan het boek niet vinden! Het boek is niet te vinden! Einde verhaal lijkt me. Molovich heeft dapper gestreden&#8230; maar wacht! Gloort daar hoop aan de tunnel? Ja, daar gloort hoop aan de tunnel, daar is nog een heel klein stukje wrakhout waaraan Molovich zich kan vasthouden, zou het dan toch nog goedkomen? Zou het dan toch nog, allejezus goed komen? Het enige wat hij moet doen is een mailtje naar het magazijn sturen! Dat laat Molovich zich geen twee keer zeggen. Als een razende zet hij zichzelf weer achter een computer en stuurt het magazijn een mailtje. Nu is het wachten geblazen. Dit zijn ontzettend zware momenten voor een sportman. Dit is niet goed voor je gezondheid. Ik word hier ter plekke vijf jaar ouder. Maar wat de uitkomst ook zal zijn, Molovich kan ontzettend trots zijn op zichzelf. Hij heeft hier een prestatie neergezet, dat kan niemand &rsquo;m afnemen! En dan&#8230; het geluid van een inkomende mail. Molovich opent de mail&#8230; Wat staat er? &lsquo;Stijloefeningen van Queneau is aanwezig op de tweede verdieping&#8230;&rsquo; Maar&#8230; maar&#8230; maar dit is ongelooflijk! Daar heeft Molovich al de hele tijd gezocht! Wat een ontknoping! Wat een rampzalige ontknoping! Molovich heeft alles gedaan wat hij kon, hij hoeft zichzelf niks kwalijk te nemen, maar wat is dit een ongelooflijke klap! Wat is dit een mokerslag. Wat is dit een onwaarschijnlijk grote teleurstelling! Hij lijkt het nog niet te beseffen, maar als hij straks thuis is en hij denkt aan deze dag, dan zal hij zich afvragen waarom hij het allemaal gedaan heeft. Dan telt het resultaat, en dat resultaat is genadeloos. Misschien kan hij er later nog met een glimlach aan terugdenken, maar de komende weken zal dit heel erg pijn gaan doen. O, wat is dit vreselijk om te zien, wat is dit ontzettend jammer, wat is dit een treurige dag&#8230; Met hangende schouders verlaat Molovich het pand.<br> <br> Op het Bos en Lommerplein, in een babywinkel op nog geen honderd meter van zijn huis, vindt Molovich babyschoentjes voor zijn zoon. Een schrale troost.",
            "by": "Jos Hijlen",
            "ageSuggested": "12+",
            "readTime": "20+",
            "storyLength": "veryLong"
        },
        {
            "nr": 62,
            "title": "Voetbalanalisten (1)",
            "image": "nature.jpg",
            "text": "<b>Jack van Gelder:</b> Jongens, we hebben net gekeken naar Max Molovich die, samen met zijn slapende zoon op zoek ging naar Stijloefeningen van Queneau. Wat vonden we ervan?<br> <br> <b>Hugo Borst:</b> Tja. Wat zal ik zeggen? Ik heb het gevoel dat ik het allemaal al had gezien. Hoe hij uit die bus stapt. Achter die kinderwagen. Het is vaker gedaan. En beter.<br> <br> <b>Jack van Gelder:</b> Beter?<br> <br> <b>Joeri Mulder:</b> Nou, dat ben ik niet met je eens Hugo. Als je ziet hoe hij het weer trotseert, dat is toch, h&egrave;, weet je wel. En die bouwputten, daar gaat ie toch mooi aan, euh, ja, dat vond ik wel, euh, toch? Ja!<br> <br> <b>Hugo Borst:</b> Kom op zeg, die bouwputten met die drilboren en heipalen! Afgezaagde, quasi-existenti&euml;le kleuterromantiek.<br> <br> <b>Jack van Gelder:</b> Hij loopt daar over een plank met aan weerszijden bouwputten richting de Openbare Bibliotheek van Amsterdam. En dan wordt hij, vlak voordat hij de bibliotheek ingaat, tegen gehouden door een vrouw. Ik dacht bij mezelf: wat krijgen we nou?<br> <br> <b>Hugo Borst:</b> Mwah. Ik vond het allemaal toch een beetje obligaat. Zij vraagt of hij weet of dit het postkantoor is. Hij zegt dat dit het niet is. En dan laat zij een briefje zien. Dat kun je net maken op dit niveau, vind ik. En dan blijkt zij ook nog bang te zijn dat er een grijze Renault zonder haar vertrekt. Sorry hoor, maar zoiets neem ik even serieus als de Paastoespraken van de Paus.<br> <br> Ronald Waterreus: Ik vind nu dat je die vrouw nu tekort doet, Hugo. En Molovich ook! Hij vertelt toch maar mooi dat ze naar de Raadhuisstraat moet.<br> <br> <b>Hugo Borst:</b> Had iemand jou wat gevraagd, Ronald?<br> <br> Ronald Waterreus: Nee, maar ik&#8230;<br> <br> <b>Hugo Borst:</b> Precies. En bovendien: volgens mij hoort ze het niet eens.<br> <br> <b>Jack van Gelder:</b> Even later is hij ineens boven op de tweede verdieping. Dan begint hij zijn zoektocht bij de Q. Logisch?<br> <br> <b>Joeri Mulder:</b> Lijkt me wel.<br> <br> <b>Hugo Borst:</b> Daar is inderdaad niks op aan te merken. Ook aardig dat hij, als hij het boek niet kan vinden, bij de P en de R kijkt. De meeste mensen waren meteen naar de computer gelopen. Wel zo verstandig natuurlijk, maar voor de neutrale toeschouwer was het wel leuk.<br> <br> <b>Jack van Gelder:</b> Dat verwacht je inderdaad niet. Dan gaat hij naar de computer om zijn zoektocht op de digitale snelweg voort te zetten. En dan blijkt dat Stijloefeningen wel degelijk aanwezig is. Jongens, ik zal het maar eerlijk zeggen: ik geloofde m&rsquo;n ogen niet.<br> <br> Ronald Waterreus: Ik wel. Ik geloof m&rsquo;n ogen altijd.<br> <br> <b>Joeri Mulder:</b> Zeer intelligent dat hij, euh, meteen naar een medewerker, euh&#8230; die zoekt mee en blijkt het ook niet te euh&#8230; Dan begrijp je dat het niet zo makkelijk is als het lijkt zeg maar.<br> <br> <b>Hugo Borst:</b> Kom op nou! Dat was toch werkelijk te belachelijk voor woorden. Die bibliothecaris zocht gewoon op precies dezelfde plek als Molovich. Echt, op dit niveau! Dat is toch te knullig voor woorden?<br> <br> <b>Jack van Gelder:</b> Dan raadt de bibliothecaris aan om een mail te sturen naar het magazijn. Wat vonden we daar van?<br> <br> <b>Joeri Mulder:</b> Terecht.<br> <br> <b>Hugo Borst:</b> Terecht? Dat waardeloze advies? Kom op nou, zeg! Je had het toch kunnen verwachten, dat antwoord van het magazijn? Dat Stijloefeningen gewoon op de juiste plek lag? Dat ziet iedere ongewassen aap toch op kilometers afstand aankomen?<br> <br> Ronald Waterreus: Voor mij was het een complete verrassing.<br> <br> <b>Hugo Borst:</b> Dat zeg ik.<br> <br> <b>Jack van Gelder:</b> En op het Bos en Lommerplein vindt Molovich dan toch nog een paar babyschoentjes voor zijn zoon. Verdiend?<br> <br> <b>Joeri Mulder:</b> Vind ik wel.<br> <br> <b>Ronald Watterreus:</b> Zeer verdiend.<br> <br> <b>Hugo Borst:</b> Ik gun het hem van harte, want het is een wereldgozer, maar verdiend? Lijkt. Me. Niet.<br> <br> <b>Jack van Gelder:</b> Bedankt jongens, en u bedankt voor het kijken.",
            "by": "Pietje Dollenkamp",
            "ageSuggested": "12+",
            "readTime": "20+",
            "storyLength": "veryLong"
        },
        {
            "nr": 63,
            "title": "Voetbalanalisten (2)",
            "image": "nature.jpg",
            "text": "<b>Wilfred Genee:</b> Ren&eacute;, we beginnen zoals altijd met jou. Is je nog wat opgevallen?<br> <br> <b>Ren&eacute; van der Gijp:</b> Jaaa, wat kan ik zeggen? Ik heb genoten. Tenminste, van het eerste half uur. Echt. Heb ik op het puntje van m&rsquo;n stoel gezeten. Of niet dan, ja toch? Hansie? H&egrave;? Ik bedoel, hoe die gozer alleen al die bus uitstapt. Zo vanzelfsprekend. Alsof het niks kost. En hoe hij dan die kinderwagen over dat plein rijdt. Dwars door dat kloteweer heen. Hij laat iedereen staan. Dat is echt wereldklasse, of niet dan Hansie?<br> <br> <b>Hans Kraay Jr:</b> Ben ik met je eens. Als je dit ziet, hoe Molovich over die plank loopt richting de bibliotheek om, wat was het, Stijloefeningen van Queneau te&#8230;<br> <br> <b>Johan Derksen:</b> Ik vond het drie keer niks. Ik bedoel, hoe hij die vrouw te woord staat&#8230;<br> <br> <b>Hans Kraay Jr:</b> Mag ik misschien uitpraten?<br> <br> <b>Johan Derksen:</b> Alleen als je iets te zeggen hebt.<br> <br> <b>Hans Kraay Jr:</b> Wat betekent dat nu weer?<br> <br> <b>Johan Derksen:</b> Dat lijkt me niet zo ingewikkeld.<br> <br> <b>Hans Kraay Jr:</b> Nou ja. Wat is dit nu? Ik wil gewoon wat zeggen en ik ben nog maar net begonnen of jij begint er doorheen te tetteren dat je die vrouw niks vindt. Wilfred, zeg er eens wat van.<br> <br> <b>Wilfred Genee:</b> Ik zou niet durven.<br> <br> <b>Johan Derksen:</b> Hij moet aan z&rsquo;n carri&egrave;re denken, Hans. Dat moet jou toch bekend voorkomen.<br> <br> <b>Hans Kraay Jr:</b> En wat betekent dat nu weer? Ik heb hier echt schoon genoeg van. Ik hoef maar m&rsquo;n bek open te trekken of die sigaren paffende hangsnor begint op me te vitten. Ren&eacute;, zeg jij er wat van.<br> <br> <b>Ren&eacute; van der Gijp:</b> Wat zal ik zeggen, Hansie. Je reageert wel een beetje op je teentjes getrapt. Ik bedoel, we weten dat je tenen zo lang zijn dat je er hiervandaan de Toren van Pisa mee kan beklimmen, maar dit&#8230;<br> <br> <b>Hans Kraay Jr:</b> Begin jij nu ook al? Begin jij nu ook al?<br> <br> <b>Ren&eacute; van der Gijp:</b> Ik begin helemaal niks. Ik wil gewoon een beetje praten over dat schitterende eerste half uur. Hoe hij die vrouw te woord staat die denkt dat ze voor het postkantoor staat. Dat is gewoon van grote klasse.<br> <br> <b>Johan Derksen:</b> Vond je dat echt? Het was toch ronduit knullig.<br> <br> <b>Hans Kraay Jr:</b> Knullig? Die vrouw vraagt naar een postkantoor dat er al lang niet meer staat, laat vervolgens een briefje zien en als Molovich haar het juiste adres geeft, rent ze weg omdat ze bang is dat haar man of wie het ook was wegrijdt. Wat had jij gedaan?<br> <br> <b>Johan Derksen:</b> Ik was gewoon doorgelopen. Had die vrouw genegeerd. Meteen naar de tweede verdieping gegaan om er achter te komen dat het boek niet aanwezig was, waarna ik meteen het pand zou hebben verlaten.<br> <br> <b>Ren&eacute; van der Gijp:</b> Ja maar, kom op nou Johan, je kunt het Molovich toch niet kwalijk nemen dat ie het onderste uit de kan haalt. Hij was er nu toch. Dan is het toch niet zo gek dat ie op de computer gaat kijken waar dat boekie precies staat. En als het boek er volgens de computer is, dan is het toch ook niet zo gek dat ie het nog een keer probeert. Samen met iemand die daar werkt nota bene, ik bedoel, ja, dat kun je &rsquo;m toch niet kwalijk nemen? Zo is het toch?<br> <br> <b>Johan Derksen:</b> Ik neem &rsquo;m ook niks kwalijk, ik zeg alleen dat ik al die moeite niet zou hebben gedaan. Ik zou al veel eerder m&rsquo;n conlusies hebben getrokken.<br> <br> <b>Hans Kraay Jr:</b> O ja. De Grote Johan Derksen had het allemaal veel beter gedaan. Het valt me nog mee dat je niet zegt dat jij eerst met de bibliotheek zou hebben gebeld om te controleren of ze het boek hebben.<br> <br> <b>Johan Derksen:</b> Dat zou ik inderdaad hebben gedaan en dan zou ik vervolgens naar de bibliotheek zijn gegaan, want als je had opgelet, Hans, en als je dan het vermogen had gehad om die schamele hersencellen van je in werking te zetten, dan had je begrepen dat het boek volgens de bibliotheek gewoon aanwezig was.<br> <br> <b>Wilfred Genee:</b> Precies. En in dat kader is het toch niet zo gek dat Molovich het nog een keer probeert en ook nog, op aanraden van de medewerker, met het magazijn mailt in de hoop het exemplaar alsnog te bemachtigen?<br> <br> <b>Johan Derksen:</b> Nee, dat is niet gek. Maar het is wel verspilde moeite. Het antwoord van het magazijn liet zich raden. Natuurlijk mailden die dat het boek gewoon op de juiste plaats ligt. Want zo staat het in de computers. Molovich had op z&rsquo;n ogen moeten vertrouwen. Als er niks mis is met je ogen, moet je altijd op je ogen vertrouwen.<br> <br> <b>Wilfred Genee:</b> Kijk eens aan, een wijze les. Was dat helemaal gratis, Johan?<br> <br> <b>Johan Derksen:</b> Gratis en voor niks.<br> <br> <b>Wilfred Genee:</b> Dat we dat nog mogen meemaken.<br> <br> <b>Johan Derksen:</b> Begin jij nu ook al bijdehand te doen?<br> <br> <b>Wilfred Genee:</b> Ik zou niet durven. Wat vinden we ervan dat Molovich vervolgens terug gaat en dan op het Bos en Lommerplein babyschoentjes voor z&rsquo;n zoontje vindt? Ren&eacute;?<br> <br> <b>Ren&eacute; van der Gijp:</b> H&egrave;? Wat? Sorry, ik zat even ergens anders.<br> <br> <b>Hans Kraay Jr:</b> Zat je weer aan een paar lekkere wijven te denken?<br> <br> <b>Johan Derksen:</b> Niet iedereen heeft het geestelijk vermogen van een holbewoner, Hans.<br> <br> <b>Hans Kraay Jr:</b> Daar gaan we weer.<br> <br> <b>Johan Derksen:</b> Zo vaak als mogelijk, Hans, zo vaak als mogelijk.",
            "by": "Pietje Dollenkamp",
            "ageSuggested": "12+",
            "readTime": "20+",
            "storyLength": "veryLong"
        },
        {
            "nr": 64,
            "title": "Leon de Winter",
            "image": "nature.jpg",
            "text": "De wind en de regen deden hun verwoestende werk toen ik, met voor mij in zijn kinderwagen onze slapende zoon, onze lieve, dappere Moos, de bus uitstapte. De donkere wolken die boven Amsterdam samenpakten, weerspiegelden de moeilijke tijd waarin onze samenleving zich op dat moment in de tijd en ruimte bevond. Hoe anders is het nu ik dit schrijf? Vanochtend is tot ons gekomen, het stralende nieuws dat Osama bin Laden, die nare, akelige Osama bin Laden door dat geweldige Amerikaanse leger, die weergaloze goede kracht, dwars door het hoofd is geschoten en gestopt is met ademen. Hoe futiel lijkt mijn zoektocht van enige weken geleden, naar Stijloefeningen, van die Franse bloem, die o zo zachtaardige, na&iuml;eve Raymond Queneau? En hoe futiel is nu de verachting die ik destijds voelde, het gevoel in de steek gelaten te zijn, toen ik met mijn slapende zoon langs de kille bouwputten van het ooit door mij geliefde Amsterdam wandelde op weg naar de Openbare Bibliotheek, dat linkse bolwerk waar de subsidiekraan dag en nacht open staat?<br> <br> Het doet er allemaal niet meer toe. Want dit is de dag dat de jacht van die lieve, dappere Texaanse geweldenaar George W. Bush, na tien angstige jaren eindelijk ten einde is. De zon breekt door. De wolken verdwijnen. Het Kwaad is niet meer. Hoe ver lijkt nu deze dag? De wind speelde angstaanjagende tonen op het orgel en begeleidde de duistere gang van een vrouw die mij, argeloze liefhebber van de kunsten, in haar web ving en vroeg, terwijl haar zwarte krulhaar op haar hoofd kronkelde, of dit het postkantoor was. Had ik hier met een moeselvrouw te maken die mij het IJ in wilde schuiven? Ik wist niet wat te doen en antwoordde haar, naar waarheid (weer zo&rsquo;n ingewikkeld begrip), dat het postkantoor niet meer hier stond. En toen, achter haar, een grijze auto&#8230; In een flits wist ik dat het goed mis was. De vrouw deed haar hand in haar binnenzak en ik &ndash; na&iuml;eve ik &ndash; rende voor mijn heilige leven en dat van mijn slapende zoon. Wij ontkwamen. Toen leek het dat jullie zouden winnen dichterbij dan ooit. Maar weet dat onze adem langer is, weet dat wij het leven vereren zoals jullie de dood &ndash; en het leven, dat heeft de toekomst, zoals nu gelukkig weer eens blijkt &ndash; o vreugde, o duizelingwekkende vreugde.<br> <br> En het was met een vreemde mengeling van angst en opluchting dat ik bij de Q van Queneau op zoek ging naar Stijloefeningen en deze niet vond. En dat ik het boek ook niet vond bij de daarnaast gelegen letters. En dat ik toen, o vreemde vastberadendheid, in de computer keek en daar zag dat Osama bin Laden wel degelijk aanwezig was. En ik vroeg raad aan Pakistan om mee te zoeken. En de bibliothecaris hielp mee, maar vond niks. Zodat ik weer met lege handen stond. En hij zei dat ik een mailtje naar het magazijn moest sturen. Dat deed ik, o onnozele hals die ik ben, en een kwartier later ontving ik een mail dat Stijloefeningen daar lag waar hij moest liggen. Een intense teleurstelling overspoelde mijn toch al zware gemoed. En weer voelde ik mij in de steek gelaten door het land dat ik ooit zo liefhad, door de stad die ik ooit zo beminde.<br> <br> Een klein uur later stond ik op het Bos en Lommerplein. De lucht was geklaard, de zon was gaan schijnen. Ik realiseerde het toen nog niet, maar nu weet ik dat het de hoop was die er gloorde toen ik die babyschoentjes kocht.",
            "by": "Jos Hijlen",
            "ageSuggested": "6+",
            "readTime": "20+",
            "storyLength": "veryLong"
        },
        {
            "nr": 65,
            "title": "Recept",
            "image": "nature.jpg",
            "text": "Dit gerecht is vrij eenvoudig te maken. Ideaal op een doordeweekse dag als je even niet weet wat je met het leven aan moet. Als je wel weet wat je met het leven aan moet, is dit gerecht ook heel lekker. Drinksuggestie: een krat bier.<br> <br> <b>Ingredi&euml;nten:</b><br> <br> <b>Hoofdingredi&euml;nten:</b><br> 1 Max Molovich (ongeveer 77 kilogram)<br> 1 zoon (liefst slapend in wagentje)<br> Duizenden boeken<br> 1 computer<br> 1 medewerker<br> 2 mailtjes (naar en van magazijn)<br> Geen Stijloefeningen van Queneau<br> Babyschoentjes (toko Bos en Lommerplein)<br> <br> <b>Marinade</b><br> 1 bus (lijn 21)<br> Miezerregen (2 dl)<br> Wind (5 el)<br> Bouwputten (drilboren en heipalen laten zitten)<br> 1 Franse schone (zwart krullend haar)<br> 1 Briefje<br> 1 Grijze Renault 21<br> <br> <b>Voor de marinade:</b><br> Men neme bus 21 rond 12 uur in de middag en laat &rsquo;m stoppen op het stationsplein te Amsterdam. Haal Max Molovich eruit, inclusief slapende zoon. Laat &rsquo;m flink doorstappen. Voeg de miezerregen en de wind geleidelijk toe. Twee minuten op hoog vuur fruiten en gooi dan de bouwputten (inclusief drilboren en heipalen) erin. Deksel erop en laat tien minuten zachtjes sudderen.<br> <br> Draai, vlak voordat Max Molovich de Openbare Bibliotheek in gaat, het vuur hoog en voeg de Fran&ccedil;aise toe die in het Engels met een Frans accent vraagt of dit het postkantoor is. Goed blijven roeren. Doe, op het moment dat Max Molovich ontkennend antwoordt, de achteruit rijdende Renault 21 er in z&rsquo;n geheel in. Voeg vervolgens het briefje toe. Laat de Fan&ccedil;aise wegrennen op het moment dat Max Molovich haar vertelt dat ze op de Raadhuisstraat moet zijn en haal van het vuur af. Haal Max Molovich eruit en dep droog.<br> <br> <b>Gerecht:</b><br> Zet ondertussen de boeken op een middelhoog vuurtje. Voeg de gemarineerde Molovich toe. Laat hem op een laag vuur tevergeefs naar Stijloefeningen van Raymond Queneau zoeken in de buurt van de P, de Q en de R. Zet het vuur iets hoger en voeg een mespuntje hoop toe middels de online catalogus waarop te zien is dat Stijloefeningen wel degelijk aanwezig is. Voeg de medewerker toe die meekijkt en niks vindt. Voeg nogmaals vier eetlepels hoop toe en laat de medewerker vertellen dat het magazijn nog een exemplaar heeft. Stuur een mail en ontvang een mail terug waarin staat dat de Stijloefeningen al die tijd op de juiste plek lag. Afblussen met een ferme scheut verontwaardiging (indien niet aanwezig voldoet verbazing.)<br> <br> Garneren met babyschoentjes van het Bos en Lommerplein. Lauwwarm opdienen.",
            "by": "Pietje Dollenkamp",
            "ageSuggested": "all",
            "readTime": "10-20",
            "storyLength": "long"
        },
        {
            "nr": 66,
            "title": "Dialoog",
            "image": "nature.jpg",
            "text": "- Wat zoek je?<br> &ndash; Hoe bedoel je: wat zoek je?<br> &ndash; Nou gewoon, hoe ik het zeg: wat zoek je? Zo&rsquo;n moeilijke vraag is dat toch niet?<br> &ndash; Hoe weet je dat ik wat zoek?<br> &ndash; Ik zie het aan je kop. Aan de manier waarop je die bus uitstapte en die kinderwagen voortduwde. Door weer en wind. Vastberaden, maar toch vol twijfel.<br> &ndash; Tjonge, dat je dat er allemaal in leest. Nu ja, goed dan. Ik ben op zoek naar Stijloefeningen van Raymond Queneau. Ben ik eigenlijk al weken naar op zoek. Heb jij het?<br> &ndash; Nee, helaas. Probeer de bibliotheek.<br> &ndash; Waar dacht je dat ik naar op weg was?<br> &ndash; Ah. Excuus. Ik was even vergeten dat de bibliotheek tegenwoordig aan het IJ ligt. Wat een chaos hier trouwens, h&egrave;. Het lijkt verdomme wel alsof hier een oorlog heeft gewoed.<br> &ndash; Je bedoelt al die bouwputten? Ja, je zou ze de kost moeten geven, dat gemeentebestuur dat zo nodig alles overhoop moet halen om zijn of haar naam terug te zien op een straatbordje.<br> <br> &ndash; Wat wilde die vrouw? Ik dacht: ik hou me even afzijdig. Ze was niet Nederlands h&egrave;? Dat hoorde ik nog wel.<br> &ndash; Nee, ze was Frans. En ze wilde weten of dit het postkantoor was.<br> &ndash; Dat is het niet.<br> &ndash; Nee, dat weet m&rsquo;n reet ook wel.<br> &ndash; Nou nou, dat is nog geen reden om grof te worden.<br> &ndash; Dat maak ik zelf wel uit.<br> &ndash; Toe maar. Agressief hoor. In mijn tijd waren we&#8230;<br> &ndash; &lsquo;In mijn tijd, in mijn tijd&#8230;&rsquo; Dat is ook mijn tijd, meneertje. Want jij bent mij. Ik ben hier dit stompzinnige dialoogje in mezelf aan het voeren. Een dialogue int&eacute;rieur, heet dat volgens mij.<br> &ndash; Was dat echt nodig?<br> &ndash; Was wat echt nodig?<br> &ndash; Dat weet je best, want jij bent mij.<br> &ndash; Dat stukje &lsquo;zelfbewustheid&rsquo; van deze tekst, bedoel je? Dat ik verraad dat jij en ik &eacute;&eacute;n en dezelfde zijn?<br> &ndash; Ja, natuurlijk bedoelde ik dat. Jij bent toch mij, je weet toch precies wat ik wil zeggen?<br> &ndash; Pas als ik het opschrijf. Daarvoor denk ik het zo&rsquo;n beetje, maar is het nog niet concreet. Zo&rsquo;n dialoog als deze is er om gedachten concreet te maken. Je bent als het ware je eigen Socrates.<br> &ndash; Ontzettende zak was dat, volgens mij.<br> &ndash; Volgens mij ook.<br> &ndash; Da&rsquo;s logisch. Want jij en ik&#8230;<br> &ndash; Heeft dit nu nog zin?<br> &ndash; Wat?<br> &ndash; Deze so called dialoog.<br> &ndash; Ik begrijp wat je bedoelt. We moeten nog door het een en ander heen. Ik stuur de vrouw naar de Raadhuisstraat, de vrouw hoort mij niet want rent weg naar een achteruit rijdende Renault. Et cetera.<br> &ndash; Dan ben je binnen. Zoek je naar Stijloefeningen. Vind je die niet. Kijk je op de computer. Daar staat dat het gewoon aanwezig is. Loop je naar de medewerker. Die zoekt mee. Vindt ook niets. Zegt dat je het magazijn moet mailen. Dat doe je. Je wacht een kwartiertje. Je krijgt een mail terug waarin staat dat het boek gewoon op de juiste plek ligt.<br> &ndash; Waar ik net ik-weet-niet-hoe-lang heb lopen zoeken.<br> &ndash; Precies. En dan ga je, vlak voordat je thuis bent, bij een babywinkel naar binnen en dan vind je de perfecte babyschoentjes voor je zoon.<br> &ndash; Nou ja, perfecte&#8230; perfecte&#8230; Het zijn prima babyschoentjes, daar niet van&#8230;<br> &ndash; Je moet toch een beetje overdrijven? Het moet wel leuk blijven.",
            "by": "Pietje Dollenkamp",
            "ageSuggested": "all",
            "readTime": "20+",
            "storyLength": "veryLong"
        },
        {
            "nr": 67,
            "title": "Jules Deelder",
            "image": "nature.jpg",
            "text": "Kijk&#8230; daaro dan&#8230; aan de overkant&#8230; wat daar uit dat bussie komp stappe? Zie je da, da ongewasse baardkonijn achter da gifgroene babykarretje? Max Molovich&#8230; ja hoor, het is &rsquo;m&#8230; met z&rsquo;n graftakkesmoelwerk&#8230; onmiskenbaar&#8230; looptlekker de pleurisintellectueel uit te hange&#8230; op zoek naar Stijloefeningen, van dat Franse brilapie Raymundo Queneau. Kijk &rsquo;m dan lope joh, die Molofiets, alsof de duivel um op de hiele zit, over dat winderige pokkestationsplein van dat pleurisamsterdam&#8230; Blij da&rsquo;k daar nie loop zeg&#8230; godsallemachtug, moet je kijke joh, wat een tyfuszooi, moet je zien, al die bouwputten&#8230; Amsterdam is &eacute;&eacute;n grote gapende wond die aan de rande begin te ettere&#8230; het pus loopturuit&#8230; Toen Rotterdam was platgebombardeerd lag het er een stuk mooier bij durf ik hiero te beweren en anders mag ik ter plekke dood neer valle.<br> <br> En daaro? Wat komp daaro nou weer aan waggele als een gemankeerde eend die d&rsquo;r kindere zojuist onder een auto heb zien verdwijne? Met d&rsquo;r froufroukrulletjes&#8230; en die zinksnijder van d&rsquo;r? Als de zon schijnt, kun je daaronder een hele Mexicaanse familie in de schaduw late slape. Hebbu geen sombrero meer nodig. Godsalmekrake, krijg ie daaro effe de pleuris van van dat wijf? Waar of dat het postkantoor is? Ja, niet hier, stomme zeug met je plaat voor je harses en je stront in je oge&#8230; Staat in koeieletters BIBLIOTHEEK op die gevel te leze. Ken me nie verrotte da je Frans ben. En wat doet die Molovich, die slappe zak met die bak stro onder z&rsquo;n kin? Looptie aan d&rsquo;r voorbij, zoals ut een echte man betaamp? Nee, natuurlijk niet, je ken er je kapotte klokkie op gelijk zette, hij antwoordt beleef terug, want o, meneer zou es iemand voor de tere scheentjes trappe. Behaagzieke toekan die het is. Nee, alsof dit zin heb. Moet je zien joh, terwijl Onze Immer Bereidwillige Hulpverlenert Met Z&rsquo;n Geitenwollensokkensandalen haar uitleg dat ze op de Raadhuisstraat weze moet, rent ze als de eerste de beste natgeregende pleurispoedel achter een Renault 21 aan. Daar kun je op wachte natuurlijk. Die Fransen, zo betrouwbaar als een Oost-Europees broodrooster uit negentiendrie&euml;ntaggetig.<br> <br> En daar weze we dan hoor, in da Pleuriswalhalla der Boeken. Bij de Q van Qutquneau. Maar wat denk je? In geen velde noch wege te bekenne dat Tyfusstijloefeningen. En wat doe je dan als verstandig mens zijnde, dan pleur je de hort op. Zo niet Molovich, die gaat daar effe als de achterlijke randmongool die hij is, eerst nog uitgebreid bij de zogehete belendende letters naar het boekie zoeke en daarna op de computert. En wat ziet onze Sherlock Holmes dan? Het boek is er dus wel. Ja, heus! Kijk &lsquo;m eens glundere! Met z&rsquo;n pimpelpaarse alcoholistegok! Daar ken je een complete Spaanse zilvervloot mee op de klippe doen lope, met die glunderende gok van um. Zie um daaro eens stappe naar die Perzische boekenautist die daar achter z&rsquo;n computertje zit alsof die tent van hem is. Die laat wel es effe zien hoe dat moet, boekies zoeke. Maar niks hoor. Dat boekie schittert door afwezigheid als de zon in de nach. Moet ie effe een mailtje naar het magazijn sture, zeg die Oosterse verrassing. Ja dank je de koekoek. Alsof dat ook maar ene pleurismoer uitmaak. Alsof die bleke kelderleptosomen van het magazijn wel een exemplaar hebbe. Maar wat denk je dat die uit z&rsquo;n bek meurende garnaal van een Molofiets doet? Die stuurt een mailtje. Ken je weer op wachte natuurlijk. Kwartiertje de vochtplekken in het plafon telln. Mailtje terug. Wat denk je? Volgens de hoge heren van het boekenmagazijn leg dat hele Cholerastijloefeningen gewoon waar het hoor te leggen. Op de tweede etazie dus. Waar die doorgekookte kweepeer al de godganse dag aan het zoeke is totdat ie een ons weeg.<br> <br> En kijk dan, daaro, op het Bos en Lommerplein, je wil er toch niet dood gevonden worden? Koop die zaadstraal babyschoentjes voor dat zoontje van &lsquo;m. Hij heb een goed hart hoor. Het moes alleen gekook op zu rug hange, laag genoeg da de honde erbij kenne.",
            "by": "Jos Hijlen",
            "ageSuggested": "18+",
            "readTime": "20+",
            "storyLength": "veryLong"
        },
        {
            "nr": 68,
            "title": "Neerslachtig",
            "image": "nature.jpg",
            "text": "Ach en wee, ik stap de bus uit. Mijn zoon &ndash; in wat voor wereld heb ik die jongen neergezet &ndash; ligt vredig in zijn wagentje te slapen, vrij van kwade gedachten. Het regent en waait en dat is maar goed ook. Beter weer zou ongepast zijn. Het is druk op het stationsplein, de mensen kijken naar de grond. Waar moet je ook anders naar kijken? Amsterdam is &eacute;&eacute;n grote, modderige bouwput hier. Ze zijn bezig met de Noord-Zuidlijn die er nooit zal komen, ze zijn bezig met het bouwen van kantoorgebouwen waarin niemand ooit zal werken, een paar opportunistische dwazen daar gelaten. Over duizend jaar is alles weg. Ik ben op zoek naar Stijloefeningen van Raymond Queneau &ndash; je moet toch wat. Ik ben er al een paar weken naar op zoek. En terwijl ik de treurende heipalen hoor en en de droeve drilboren mijn huilende hart doen resoneren, begrijp ik ineens niet waarom ik deze zoektocht onderneem. Over duizend jaar is niemand er meer die ik ken. Zelfs de allergrootsten van deze tijd, zullen niet meer dan een voetnootje zijn in obscure studies die door niemand worden gelezen. Raymond Queneau? Nooit van gehoord. De loopplank richtin de Openbare Bibliotheek kraakt klagend.<br> <br> Een vrouw komt op mij af. Haar natgeregende zwarte haar plakt tegen haar wangen. Uitgelopen mascara. Is het de regen, of een peilloos verdriet waaraan zij niet zo lang hiervoor heeft toegegeven? Ze vraagt aan me, in een Engels met heimwee naar Frankrijk, of dit het postkantoor is. Nee, mevrouw, het postkantoor stond hier wel ooit, maar zoals u ongetwijfeld weet: alles moet weg. Dat heet vooruitgang. Haar bibberende handen halen een papiertje uit haar binnenzak. Haar droeve ogen kijken mij verontschuldigend aan, als haar aandacht ineens wordt getrokken door een donkergrijze Renault achter haar. De Renault rijdt achteruit rijdend weg en ik lees twee adressen op het papiertje. Een daarvan is de Raadhuisstraat en ik vertel de vrouw dat ze daar moet zijn. Maar terwijl ik het vertel rent ze weg. Dat gebeurt me overigens wel vaker, niet iets om uw medeleven van zolder voor te halen.<br> <br> Als ik bij Queneau begin te zoeken, blijken er een hoop van zijn boeken aanwezig te zijn, maar net Stijloefeningen niet. Dat was te verwachten. Voor de vorm kijk ik nog even bij de P en de R. Maar ook daar is niks te zien. Al die boeken, waarvoor zijn ze geschreven? Wat is het nut? Ze staan daar maar te staan. Al die letters, al die hersenspinsels, de meeste totaal oninteressant. En het is nog maar het begin. Ik ga achter een computer zitten en zoek in het online archief. Stijloefeningen blijkt dus wel aanwezig te zijn. Maar wat doet het er toe? Ik sleep mezelf naar een medewerker. Zware wenkbrauwen wijzen naar beneden. Zijn schamele haar is naar &eacute;&eacute;n kant gekamd om zijn kaalheid te verbergen. Hij kijkt me aan vanachter zijn bril als een oude, slechtziende hond die niet zeker weet of hij de persoon die voor hem staat kan vertrouwen. Ik vertel hem mijn bevindingen. Zonder iets te zeggen loopt de man voor me uit, gebogen schouders, hij hinkt een beetje met z&rsquo;n rechterbeen. Hij zoekt, zwijgend, en vindt niks. De medewerker vertelt, nauwelijks hoorbaar, dat het magazijn waarschijnlijk nog een exemplaar heeft. Ik stuur een mailtje en krijg vijftien droeve minuten later het nieuws dat Stijloefeningen op de plek ligt waar ik al die tijd heb lopen zoeken. Het was te verwachten.<br> <br> Op het Bos en Lommerplein koop ik babyschoentjes voor m&rsquo;n zoon. Een troost wil ik het niet noemen, maar het is iets.",
            "by": "Pietje Dollenkamp",
            "ageSuggested": "12+",
            "readTime": "10-20",
            "storyLength": "veryLong"
        },
        {
            "nr": 69,
            "title": "Lange Frans",
            "image": "nature.jpg",
            "text": "Uh, uh, dit is Lange Frans, uh, uh<br> Daar gaan we dan&#8230; Drop die beat.<br> <br> (De beat wordt gedropt, Lange Frans gaat er vol in:)<br> <br> Het is dinsdagochtend, zoveel februari<br> Ik stap uit de bus, zonder veel bombarie<br> Voor me slaapt mijn zoon, in z&rsquo;n kinderwagen<br> Voor hem zing ik dit lied, zonder koek van Larie<br> Het regent, het miezert, het waait dat het een aard heeft<br> De mensen in zichzelf gekeerd, kijk hoe ik er langs zweef<br> Het is een grote, een grote, een grote gore bende,<br> Vind je &rsquo;t gek dat mensen klagen om deze bak ellende<br> E&eacute;n gore grote bouwput, dit is de woede die er leeft<br> <br> <b>Refrein</b> (gezongen door een vrouw)<br> Dit is Lange Frans<br> (Dat is mijn naam)<br> Hij is op zoek naar Stijl-oe-fe-ningen<br> (yo yo)<br> Van Raymond Queneau<br> (Ahuh ahuh, Koning van de Letteren<br> Ik zal ze laten knetteren)<br> O ja, ohohooo<br> <br> Voor ik in de bieb kom, houdt een vrouw mij tegen<br> Wat is er wat zij wil, in de stromende regen?<br> Ze vraagt mij: is dit wellicht het postkantoor<br> Ik probeer m&rsquo;n antwoord te wikken en te wegen<br> Nee, zeg ik, het postkantoor zit hier niet meer<br> En precies op dat moment, is het dat het tij keert<br> Achter haar rijdt een auto pijlsnel van ons weg<br> Precies op het moment dat ik het antwoord aan haar zeg<br> Je kunt dus nu het beste naar de Raadhuisstraatje gaan<br> Maar ze hoort het niet, ze rent bij mij vandaan<br> <br> <b>Refrein</b> (gezongen door een vrouw)<br> Dit is Lange Frans<br> (Dat is mijn naam)<br> Hij is op zoek naar Stijl-oe-fe-ningen<br> (yo yo)<br> Van Raymond Queneau<br> (Ahuh ahuh, Koning van de Letteren<br> Ik zal ze laten knetteren)<br> Ohohooooo<br> <br> Binnen zoek ik bij de Q, het Quutje van Queneau<br> Ik dacht toen ik begon, dat boekie heb ik zo<br> Maar dat valt dus tegen, want hoe ik zoek en zoek<br> Ik vind een hele hoop, maar net nu niet dit boek<br> Dus zoek ik snel online<br> En hey, dat doet even pijn<br> Volgens de computer is ie wel aanwezig<br> Ik zoek iemand op, zijn wangen zijn wat vlezig<br> Hij zoekt met me mee, maar vindt ook niet het bewuste boek<br> Mail anders naar het magazijn, is het simpele verzoek<br> <br> Ik mail. En wacht op antwoord als Van Dale<br> Volgens het mailtje dat ik krijg, is me dat even balen<br> Ligt het boek waar het moet zijn<br> Ja, ik kan wel zeggen, dat doet echt wel pijn&#8230;<br> <br> <b>Refrein</b> (gezongen door een vrouw)<br> Dit is Lange Frans<br> (Dat is mijn naam)<br> Hij is op zoek naar Stijl-oe-fe-ningen<br> (yo yo)<br> Van Raymond Queneau<br> (Ahuh ahuh, maar het boek is zoek)<br> Dan vindt hij op het plein<br> (Aha, op het plein)<br> Het plein van Bos en Lommer<br> (Ver van Diemen Zuid)<br> Echte babyschoentjes<br> (Ahuh, ahuh, voor mijn zoon)<br> O ja, echte babyschoentjes<br> Hij was op zoek naar Stijl-oe-fe-ningen<br> Maar vindt dus babyschoentjes<br> <br> Ahuh. Dit is het land van Lange Frans<br> Ik zoek een boek, wie geeft mij een kans?",
            "by": "Pietje Dollenkamp",
            "ageSuggested": "all",
            "readTime": "20+",
            "storyLength": "veryLong"
        },
        {
            "nr": 70,
            "title": "Oud testament",
            "image": "nature.jpg",
            "text": "1. En het was in de dagen van Farao Rutte dat de HEER der heerscharen tot Max had gesproken en hem verzocht had op zoek te gaan naar De Negenennegentig Oefeninscripties van de Profeet Queneau; en als beloning zal zijn nageslacht zeer talrijk zijn.<br> 2. En Max had gezocht, maar de inscripties had hij niet gevonden en het was zo gekomen dat hij bij de vallei der aankomst uit de karavaan was gestapt met op zijn rug zijn zoon, die slapende was.<br> 3. En de mensen liepen af en aan, elkaar niet aankijkende; en het regende en de wind waaide over de vlakte.<br> 4. En voor hem strekte zich uit een kale negorij met diepe putten, geslagen door de slaven van stamhoofden wier bouwwoede ontembaar was.<br> 5. Maar hij verzaakte niet en hij trotseerde de kou.<br> 6. En de HEERE sprak tot Max, zeggende: Weldra zet ik op uw pad een vrouw van losse zeden, die niet van hier is en haar hoofd onbedekt laat.<br> 7. En de HEERE zei: Zij zal het haar in golvende zwarte banen dragen en zij zal vragen of hier de tent van de bodes opgeslagen is.<br> 8. En voor de Grot met de Inscripties kwam tot Max een vrouw die niet van hier was, met onbedekt haar dat in golvende banen over haar schouders viel, precies zoals de HEERE had voorspeld.<br> 9. En Max bad tot de HEERE: Sla mijn ogen met blindheid en maak mijn hart koud, maar laat mij de verleidingen van deze vrouw weerstaan.<br> 10. En de vrouw vroeg of hier de tent van de Bodes opgeslagen was; en Max zeide tot haar dat de tent van de Bodes hier niet opgeslagen was, maar zij keek achter zich naar een man die op een kameel vluchtte; en zij keek om en veranderde in een zoutpilaar.<br> 11. In de Grot met de Inscripties zocht Max naar De Negenennegentig Oefeninscripties van de profeet Queneau, maar God vertroebelde zijn zicht, zodat het hem niet lukte om er ook maar &eacute;&eacute;n te vinden.<br> 12. En de HEERE verscheen aan Max, zeggende: De Negenennegentig Oefeningscripties van de profeet Queneau zijn wel aanwezig; vind ze, wees vruchtbaar en wordt talrijk.<br> 13. En Max besloot de hulp in te roepen van een der jongelingen die de Grot met de Inscripties bewaakte; en de jongeling zocht mee, maar God vertroebelde zijn zicht en hij vond niks.<br> 14. En Max sprak tot God, hij zeide: De Negenennegentig Oefeninscripties zijn onvindbaar; maar God sprak tot Max, zeggende: De Negenennegentig Oefeninscripties van de Profeet Queneau zijn wel aanwezig, precies op de plek waar gij al die tijd hebt gezocht.<br> 15. En Max sprak tot God, zeggende: Bekijk het maar; want als ik ga kijken, vertroebelt U mijn zicht en vind ik niets; bovendien heb ik reeds een zoon en is een tweede kind op komst, dus ben ik vruchtbaar en voorlopig talrijk genoeg.<br> 16. Nabij de oase van het Bos en de Lommer, waar Max zijn tent had opgeslagen, kocht hij bij een marktkoopman, voor twee geiten en vijf dadels schoeisel voor zijn zoon.",
            "by": "Pietje Dollenkamp",
            "ageSuggested": "18+",
            "readTime": "10-20",
            "storyLength": "long"
        }, {
            "nr": 71,
            "title": "Vrijdag de 13e",
            "image": "nature.jpg",
            "text": "Bij het uitstappen van de bus waait mijn jas open, precies op het moment dat de buschauffeur de deuren sluit. Terwijl ik de kinderwagen waarin mijn zoon ligt te krijsen vasthoudt, ren ik mee met de bus en schreeuw ik naar de buschauffeur dat hij moet stoppen. Maar hij hoort me niet, de bus draait de bocht om en ik scheur uit mijn jas. Met een halve jas trotseer ik een venijnig windje en een gemene miezerregen. De mensen kijken naar beneden, kop in de kraag. Ik kijk fier vooruit, meen te ruiken dat mijn zoon heeft gepoept, kom met mijn schoen in de tramrails vast te zitten en verzwik mijn rechtervoet. Ik strompel door. Op naar de Openbare Bibliotheek om Stijloefeningen van Raymond Queneau te lenen. Ben ik al een week of wat naar op zoek, maar het is nergens te vinden. Wat een chaos is het hier trouwens rond Centraal Station! Overal modderige bouwputten. Een windvlaag tilt mijn hoed op en brengt &rsquo;m naar beneden waar hij in het natte cement van een fundering blijft liggen.<br> <br> Voor de bibliotheek glij ik uit over een bananenschil en val midden in een modderige regenplas. Mijn zoon jankt nog steeds, zij het niet meer zo hard. Ik lig oog en oog met twee afgetrapte schoenen van het merk Paladium. Mijn blik gaat omhoog via twee benen, een beige regenjas naar het hoofd van een vrouw met woeste zwarte krullen. Ze vraagt in het Engels met een Frans accent of dit het postkantoor is. Lang geleden stond hier inderdaad een postkantoor. Ik sta op, klop zo goed en zo kwaad als het gaat de modder van mijn kleren en vertel de vrouw dat ze aan het verkeerde adres is. Uit een vilten schoudertas met een beeltenis van Le Chat Noir haalt ze een briefje. Als ik het briefje wil pakken neemt de wind het mee. De vrouw en ik, we volgen het briefje. De blik van de vrouw blijft hangen bij een oude Renault 21 met een Frans nummerbord die achteruit rijdend van ons weg rijdt en een knalpot verliest. Ze kijkt me verontschuldigend aan. Ik zeg dat ze het beste naar de Raadhuisstraat kan gaan. Ik weet niet of ze me hoort, want ze rent weg achter de auto aan, die nu ook een voorbumper verliest.<br> <br> Binnen zoek ik bij de Q van Queneau. Mijn zoon heeft zijn gebruikelijke volume weer gevonden en jankt de hele bibliotheek bij elkaar. Ik probeer het te negeren. Er zijn een hoop van z&rsquo;n titels aanwezig, maar net Stijloefeningen niet. Zul je altijd zien. Ik kijk voor de vorm nog even bij de R en de P, in de hoop dat iemand &rsquo;m per ongeluk daar heeft neergezet, maar niks. Ik ga naar de computer. Het netwerk ligt eruit. Een kleine tien minuten later doet het netwerk het weer. Volgens de online catalogus van de Openbare Bibliotheek is Stijloefeningen wel degelijk aanwezig. En ligt het op de daartoe bestemde plek. Met deze informatie ga ik naar een medewerker. Bij het opstaan blijft de naad van mijn spijkerbroek achter een loszittende schroef van de computertafel hangen, met als gevolg dat ik nu ook uit mijn broek scheur. Met een halve jas en een halve broek vertel ik de medewerker mijn bevindingen. Hij wil wel mee zoeken en loopt via de tenen van mijn reeds verzwikte rechtervoet naar de Q van Queneau. Uiteraard vindt hij ook niks. Hij zegt dat ik een mailtje moet sturen naar het magazijn, die hebben nog wel een exemplaar. Ik wil naar de computers lopen, draai me om, knal met m&rsquo;n kop tegen een boekenkast en krijg het complete oeuvre van Harry Mulisch, inclusief vier exemplaren van De Ontdekking van de Hemel, op m&rsquo;n kop. Heel even lacht mijn zoon en dan gaat ie weer verder met huilen. Ik stuur een mail, moet een half uur wachten omdat het netwerk er weer uit ligt en krijg dan een mail terug waarin staat dat Stijloefeningen van Qeuneau gewoon op de daartoe bestemde plek ligt. Waar ik dus al een halve dag sta te kijken.<br> <br> In een babywinkel op het Bos en Lommerplein koopt een vrouw de laatste schoentjes die ik voor mijn zoon wilde kopen. Bij het naar buiten gaan glij ik uit over een hondendrol. Mijn zoon is stil, volgens mij slaapt ie.",
            "by": "Pietje Dollenkamp",
            "ageSuggested": "12+",
            "readTime": "20+",
            "storyLength": "veryLong"
        },
        {
            "nr": 72,
            "title": "Western",
            "image": "nature.jpg",
            "text": "Een stofwolk ontneemt het zicht op de wegrijdende postkoets, die mij net heeft afgezet voor het station van dit door god verlaten prairydorp. Een tumbleweed tuimelt over het zanderige plein. Het bord van de verlaten saloon piept in de wind die me voortjaagt naar de Public Library. Het geluid van een lucifer die wordt afgestreken. Knetterend tabak. Van onder hoeden word ik gadegeslagen. Als blikken konden doden had ik nu een kogel of tien in m&rsquo;n donder gehad. Ik ben op zoek naar een exemplaar van Stijloefeningen van Ray &lsquo;Mad Dog&rsquo; McQuno. Ik zoek het al een week of wat, zonder succes. Mijn tocht zet zich voort over een loopplank met aan weerszijden de baringswee&euml;n van een stad in wording. Wat men hier wil, het is me een raadsel.<br> <br> Voor de Public Library. In de verte hinnikt een paard. In een hoek speelt een man mondharmonica. Ik klop het stof van mijn hoed, maar vlak voordat ik naar binnen ga, houdt een dame me staande. Haar hoepeljurk stuwt een lelieblanke boezem omhoog. Gitzwart haar, hoog opgestoken, een enkele krul accentueert haar porceleinblanke gezichtje. Ik hoor engelengezang als zij met een Frans accent vraagt of dit het postkantoor is. Once upon a time stond hier inderdaad een postkantoor. Ze haalt een vergeelde briefkaart uit haar reistas. Achter haar probeert een man weg te komen op zijn paard. Het gaat wat moeizaam omdat hij zijn paard om onduidelijke redenen achteruit laat lopen. De vrouw kijkt om terwijl ik haar uitleg dat het postkantoor inmiddels elders te vinden is. Ze glimlacht naar me. Verontschuldigend. Lang gerekte mondharmonicatonen begeleiden het wegrennen van de vrouw.<br> <br> Binnen in de Library. De hoedrand van een sombrero vibreert zachtjes door het gesnurk van de eronder slapende Mexicaan. Een man snijdt een punt aan een stuk hout. Ik zoek bij de M van McQuno. Er zijn aardig wat boeken van &rsquo;m aanwezig, maar Stijloefeningen ontbreekt. Damn. Ik ga naar de kaartenbak. Volgens de kaartenbak is het boek wel degelijk daar waar het moet liggen. Ik vraag aan een cowboy die hier werkt of hij begrijpt hoe het zit. De bastaard zoekt mee, maar vindt niks. Hij raadt me aan om een telegram naar het Magazijn te sturen. Die hebben waarschijnlijk nog wel een exemplaar liggen.<br> <br> Vijftien dagen later krijg ik een telegram terug. Ik citeer het in z&rsquo;n geheel: &lsquo;Stijloefeningen is aanwezig. Stop. Op de tweede verdieping van de Public Library. Stop. Einde bericht. Stop.&rsquo; Ik knal de gringo die mij deze &lsquo;driesterrentip&rsquo; gaf overhoop, steel het eerste het beste paard dat ik zie en ren weg op het ritme van de wind de horizon tegemoet. Ik ben nog ver, zeer ver weg van huis, als ik bij een Chinees op een klein pleintje met een enkele boom in het midden cowboylaarsjes voor mijn zoon koop. In de verte huilt een coyote.",
            "by": "Pietje Dollenkamp",
            "ageSuggested": "18+",
            "readTime": "10-20",
            "storyLength": "long"
        },
        {
            "nr": 73,
            "title": "Stoned",
            "image": "nature.jpg",
            "text": "Zodra ik de bus uitstap steek ik een dikke vette joint op. De derde van de dag al. Ik neem een lange haal, inhaleer diep, houd de rook een tijdje binnen en blaas dan, de lippen gerond, het hoofd een beetje in de nek, een enorme stoomkegel de atmosfeer in. Het miezert een beetje en het waait stevig, weet je. Ik wil niet dat m&rsquo;n joint nat wordt dus druk ik de gloeiende kop voorzichtig uit op mijn aansteker en stop &rsquo;m in m&rsquo;n binnenzak. Ik duw mijn zoon voort die ligt te maffen in z&rsquo;n kinderwagen. Z&rsquo;n favoriete bezigheid. Maffen. Die van mij ook trouwens. Ik had nu in m&rsquo;n nest kunnen liggen als ik mijzelf niet de bizarre taak had gesteld om Stijloefeningen van Raymond Queneau te bemachtigen. In dat boek vertelt die Franse steunkous negenennegentig keer hetzelfde verhaal. Je gaat mij niet wijs maken dat die gast niet knetterstoned aan een waterpijp lurkte toen ie dat idee bedacht. Te waus gewoon. Wat een hoop mensen trouwens hier op het stationsplein! Te bizar! En niemand kijkt elkaar aan. Alsof ze allemaal op een andere planeet leven. Misschien leven ze ook allemaal op een andere planeet. Misschien is iedereen z&rsquo;n eigen planeet. Dat zou zomaar kunnen. Wauw! Te gek idee. Brainwave! Iedereen is z&rsquo;n eigen planeet en alle planeten draaien om elkaar heen en trekken elkaar aan en stoten elkaar af. Dat verklaart alles! Waar ben ik nu ineens? Bizar! De mensen zijn weg. Ik loop over een plank en naast me enorme diepe putten. Geluiden van drilboren en heipalen. Een groep Japanners moet er langs. Ik durf niet van de plank af en vrees het ergste. Ze hebben allemaal zo&rsquo;n blauwe, driehoekige doos waarin het Van Gogh Museum z&rsquo;n posters verpakt. Ze zullen allemaal wel die zonnebloem of dat slaapkamertje van Van Gogh hebben gekocht. Hoeveel Japanse toeristen zullen die zonnebloem of dat slaapkamertje wel niet op hun wc hebben hangen, of waar hangen Japanners hun posters op? Fucking bizar. Als Van Gogh dat had geweten, groeide z&rsquo;n oor spontaan weer aan. En ineens sta ik voor de Openbare Bibliotheek. Te bizar. Wat een gigagebouw. Ik haal de joint uit m&rsquo;n binnenzak en neem een stevige haal. Terwijl ik de rook een tijdje vasthoud, word ik aangetikt door een dame met dik, moddervet, pikzwart haar dat als een nest palingen op haar hoofd kronkelt. Ze praat in het Engels met een Frans accent. Te bizar gewoon. Of dit het postkantoor is vraagt ze. Wauw! Wat een vraag. Hier stond het postkantoor wel, ooit, lang geleden. Ze zit dus goed, maar toch zit ze fout, want inmiddels is dit het postkantoor niet meer. Te bizar. Ik blaas de rookkegel via m&rsquo;n linkermondhoek weg van haar gezicht en bied tegelijkertijd m&rsquo;n joint aan (ik mag dan wel zo stoned zijn als een blok beton, ik blijf een beleefde jongen). Ze slaat de joint glimlachend af. Wat een glimlach! Te zoet gewoon. &lsquo;You know,&rsquo; zeg ik tegen haar, &lsquo;this ain&rsquo;t the library anymore, you know. But it was once. It&rsquo;s freaking me out, you know.&rsquo; Ik wil een heel verhaal tegen haar houden over de aard van de dingen en wat iets is als het niet meer is wat het ooit was&#8230; maar er lijkt iets tussen gekomen, want ze kijkt naar achteren. Ik kijk met haar mee, neem een jointje van m&rsquo;n trek en zie een oude Renault 21, zo eentje waarin MC Solaar altijd reed in z&rsquo;n clippies die ze midden in de nacht op MTV wel eens uitzonden, toen MTV nog muziekclippies uitzond. Dan zat ik hele nachten lang te smoken en te wachten tot dat ene ultieme clippie dat maar niet kwam. En aan het eind van elk clippie zei je tegen jezelf: nog eentje en dan keek je nog een clippie en nog een en nog een totdat de vogeltjes begonnen te fluiten en dan rookte je nog een joint en dan zweefde je zo stoned als een garnalenkroketje naar je bedje toe om in een droomloze slaap weg te zinken. De vrouw rent inmiddels de Renault 21 achterna, die trouwens achteruit aan het wegrijden is. Te bizar. Ik moet denken aan de achteruitrijraces van vroeger. Met die Daffies die even hard achteruit als vooruit gingen. En dan met geinig commentaar van Andr&eacute; van Duin. Jammer dat ik toen te jong was om de hele dag stoned te zijn, anders was dat uitstekend voer voor gigalachkicks geweest, daar kun je vergif op innemen. Te bizar. Ik weet niet hoe, maar ik sta op de tweede verdieping van de bibliotheek. Waarom was ik hier ook alweer? Voor een boek waarschijnlijk. Haha. Maar welk boek? Godverdegodver. Ik ook met m&rsquo;n stonede harses. Ik draai een rondje rond m&rsquo;n as. M&rsquo;n zoon ligt nog steeds in z&rsquo;n wagen te maffen, de mafkees. Haha. Maffende mafkees. Zou dat daar vandaan komen? Bizar. Maf. Kees. Mafkees. Ik krijg spontaan een lachkick. Ik lag me ziek. In me eentje lig ik hier op de grond, krom van het lachen. Te maf gewoon. Maf is natuurlijk ook gek. Te gek. Te maf. Queneau was ook een mafkees. Of een mafquees. Of een mafqeuneau. Te maf. Te Kees. Te Queneau. Ik was op zoek naar Stijloefeningen van die mafkees van een Raymond Queneau. De cavalerie geeft nooit op! Ik loop naar de Q en als ik bij de Q ben aangekomen weet ik heel even weer niet waarom ik hier sta, maar al snel schiet het me te binnen en begin ik te zoeken. En te zweten. Ik zweet ineens als een otter. Man, wat is het warm hier. Mijn blik gaat langs de ruggen van de boeken. Eigenaardige letter, de Q. Waarom bestaat de Q eigenlijk? Al die Q&rsquo;s. Quinn, Quintreau. Quaglia. Quest. Het duizelt me. Het koudzweet breekt me uit. Die namen, ze bestaan helemaal niet. Verzonnen door een kwade genius om mij in het qoudzweet te laten baden. Een bezwering. Ze willen me qapot hebben. Al die andere planeten, ze willen me qapot. Wie de fuqk was die Queneau? Welke gestoorde idioot gaat 99 keer hetzelfde verhaal vertellen? In welk melkwegstelsel draai je dan rondjes? Ik kijk naar de boeken van Queneau. Stijloefeningen is niet aanwezig. Logisch. Ik zoek het op via de online qatalogus. Stijloefeningen is wel aanwezig. Logisch. Ik vraag het aan een medewerker die me aankijkt met ogen alsof hij de dood zelve is. Hij is waarschijnlijk de dood zelve. Ik weet het zeker. Ik heb net aan de Dood gevraagd of hij met me mee wil zoeken. De Dood zoekt mee, maar kan het boek ook niet vinden. Logisch. Het boek bestaat niet. De Dood zegt dat ik een mail naar het magazijn moet sturen. Die hebben nog wel een exemplaar. Als de Dood je iets opdraagt, dan weiger je niet. Ik stuur een mail naar het magazijn en krijg vijftien liter koudzweet later een mail terug waarin staat dat Stijloefeningen van Raymond Queneau gewoon aanwezig is en op de daartoe bestemde plek staat. Logisch. Ik moet hier weg. Ik moet hier nu weg! Ik ga weg. Op het Bos en Lommerplein bij mijn huisdealer koop ik een gram Babyschoentjes, een milde maroc waarvan ik ter plekke een sticky rol. Reeds bij de eerste haal voel ik hoe mijn kolkende bloed tot bedaren komt. Ik ben weer thuis. M&rsquo;n zoon slaapt nog steeds.",
            "by": "Jos Hijlen",
            "ageSuggested": "18+",
            "readTime": "20+",
            "storyLength": "veryLong"
        },
        {
            "nr": 74,
            "title": "Bejaard",
            "image": "nature.jpg",
            "text": "De chauffeur kijkt verveeld maar vooral ook licht ge&iuml;rriteerd via zijn achteruitkijkspiegel toe hoe ik samen met mijn kleinzoon, die in zijn kinderwagen ligt te slapen, bus 21 uitstap. Waar die lichte irritatie vandaan komt weet ik niet, want dit is de eindhalte, de goede man hoeft de komende twintig minuten nergens naartoe. Het zal de macht der gewoonte wel zijn. De meeste mensen houden niet van oude mensen, het herinnert ze aan de dood en de vergankelijkheid. Men verkiest ergernis boven mededogen. Het kraakbeen in m&rsquo;n knie&euml;n knispert, mijn armen beven onder het gewicht van de kinderwagen. Ik sta op het stationsplein en geef mijn oude benen de opdracht richting de Openbare Bibliotheek te lopen alwaar ik Stijloefeningen van Raymond Queneau hoop te kunnen bemachtigen. Een flinke wind en een daardoor venijnig miezerregentje teisteren mijn knokige vingers en mijn gerimpelde voorhoofd. Aan alle kanten word ik voorbij gesjeesd door jongelui, druk bezig met zichzelf en naar harde dansmuziek op hun walkphones of iMans of hoe heten die dingen luisterend. Wat een rotzooi is het hier trouwens. Dankzij de Noord-Zuidlijn waarschijnlijk. Ik zal wel niet meer meemaken dat die ooit af komt. En toch word ik geacht over een modderige plank te lopen met aan weerszijden troosteloze bouwputten. Dat noemen ze dan vooruitgang.<br> <br> Terwijl ik op zoek ben naar een mogelijkheid om de Openbare Bibliotheek te betreden, trekt een jongedame met prachtig zwart krullend haar me aan m&rsquo;n jas. Ze vraagt iets in een taal die zo op het eerste &ndash; tamelijk slechte &ndash; gehoor geen Nederlands is. Ik draai m&rsquo;n gehoorapparaat harder en vraag of ze het wil herhalen want mijn oren zijn niet meer wat ze geweest zijn. Ze helt voorover en schreeuwt iets in mijn oor. Door het snerpende gepiep van mijn overstuurde gehoorapparaat heen, meen ik dat ze in het Engels met een duidelijk waarneembaar Frans accent vraagt of dit het postkantoor is. Een gevoel van weemoed trekt door mijn vermoeide lichaam. Ooit stond hier inderdaad het postkantoor. Volgens mij zelfs het hoofdkantoor. Hoeveel brieven van en voor mij zijn hier wel niet langs gekomen? &lsquo;Yes my dear lady,&rsquo; zeg ik in mijn beste Engels, &lsquo;this once was a post office indeed, but&#8230;&rsquo; En bij mijn but draait de jongedame zich verontschuldigend glimlachend om. Achter haar rijdt een grijze wagen van ons weg. De vrouw haalt een papiertje uit haar binnenzak. Ze houdt het voor me. Ik haal m&rsquo;n leesbril uit mijn binnenzak. Maar voordat ik &rsquo;m op mijn neus heb gezet en de woorden heb kunnen lezen, rent de jongedame weg richting de auto.<br> <br> Binnen, op de tweede verdieping, sta ik bij de Q naar Queneau te zoeken. Ik blijk helaas door mijn knie&euml;n te moeten om de ruggen van Queneau&rsquo;s boeken te kunnen lezen. Ik haal er een krukje bij, hoor het een en ander aan gekraak, geknak en geknap bij mijn knie&euml;n en mijn heupen. Er zijn aardig wat boeken van Queneau aanwezig, maar net Stijloefeningen niet. Voor zover mijn broze botten het toelaten kijk ik nog even in de omgeving van de Q, maar ik kan niks vinden. Nu kan het heel goed zijn dat ik er overheen heb gekeken, dus roep ik de hulp in van de eerste de beste medewerker, een jongeman die, aan zijn huidskleur en jukbeenderenstructuur te oordelen, afkomstig is uit een land waar men nog niet zo heel lang kan lezen of schrijven. Toch leg ik hem mijn probleem voor. Hij toetst het een en ander in op zijn computer. Er rollen de nodige gegevens over het scherm. &lsquo;Volgens onze catalogus is het boek gewoon aanwezig,&rsquo; zegt de jongen. &lsquo;De techniek staat voor niets,&rsquo; antwoord ik monter en ik vraag hem of hij met me mee wil kijken omdat ik m&rsquo;n eigen ogen die al zoveel hebben gezien niet meer vertrouw. De jongeman loopt voor me uit. Veel te snel, uiteraard. Als ik eindelijk bij de Q ben aangekomen zegt hij met een van spijt voltrokken gezicht dat hij het boek ook niet kan vinden. &lsquo;Het beste wat u kunt doen,&rsquo; zegt hij, &lsquo;is een mail sturen naar het magazijn.&rsquo; De kans is namelijk groot, zo legt hij mij uit, dat het boek wel is teruggebracht en daardoor geregistreerd, maar nog niet op de juiste plek ligt. Ik zeg dat ik dat wel wil doen, maar dat ik nog nooit een mail gestuurd heb. Ik zou niet weten hoe ik dat moest doen. De jongeman kijkt me ongelovig aan. Ik vraag of hij het mailtje misschien voor me wil sturen. Dat wil hij wel. We gaan terug naar zijn computer, hij verstuurt z&rsquo;n mail en in de vijftien minuten wachttijd vertel ik hem over het systeemkaartenbaksysteem dat men vroeger in bibliotheken gebruikte. Ik zie zijn gezicht opklaren als er een eigenaardig, soortement van tegelijkertijd zuigend en ploppend geluid uit zijn computer klinkt. En meteen daarop vertrekt z&rsquo;n gezicht weer. Volgens het magazijn ligt het boek gewoon waar het hoort te liggen. De zegeningen van de moderne tijd! Ik smoor enige spitsvondigheden aangaande de vooruitgang en de techniek die voor niets staat in een veelbetekenende glimlach, bedank de jongeman voor zijn moeite en wandel het gebouw uit. Om een of andere reden lijkt het alsof al mijn lichamelijke ongemakken zijn verdwenen.<br> <br> Op het Bos en Lommerplein, vlakbij de woning van mijn zoon, koop ik in een babywinkel een paar mooie stevige babyschoentjes voor mijn kleinzoon. Worden z&rsquo;n enkels eindelijk eens goed gesteund! Z&rsquo;n ouders zullen me wel dankbaar zijn.",
            "by": "Pietje Dollenkamp",
            "ageSuggested": "all",
            "readTime": "20+",
            "storyLength": "veryLong"
        },
        {
            "nr": 75,
            "title": "Kinderboek",
            "image": "nature.jpg",
            "text": "Kijk, daar gaat Max. Dag Max! Hij stapt uit de bus. Wat duwt hij daar vooruit? Jawel, een heuse kinderwagen! En wat voor &eacute;&eacute;n! Een groene! Zijn zoontje ligt er in te slapen. Die heeft gelukkig geen last van de kou. Want het is koud joh! Het regent een beetje en het waait flink. Alle mensen op het stationsplein kijken naar de grond. Ze hebben hun hoofd diep in hun kraag gestoken. Max is op weg naar de bibliotheek om een boek te lenen. Een boek waarin 99 keer hetzelfde verhaal wordt verteld. Wat is dat een eigenaardig boek, zeg! Die schrijver was zeker met zijn hoofd in een bankschroef terecht gekomen? Maar even iets anders: wat een rotzooi is het hier! Max moet over een smalle, modderige plank lopen. Overal zijn ze aan het bouwen! Links van de plank is er een diepe put. Rechts van de plank is er een diepe put. Heel ver beneden zijn kleine mannetjes met gele helmpjes druk bezig om grote gebouwen te bouwen. Beukende heipalen en drillende drilboren banen zich een weg naar het oor van de arme Max.<br> <br> Wat is dat nu? Vlak voor de bibliotheek tikt een vrouw Max op zijn rug. De vrouw heeft dikke krullen die zo zwart zijn als ebbenhout. Ze vraagt iets aan Max. Wat is dat voor rare taal die ze spreekt? Dat is Engels. Maar niet zoals een Engelsman het zou uitspreken. Je hoort dat de vrouw uit Frankrijk komt. Dat heet een accent. Ze vraagt of dit het postkantoor is. Met haar accent. Wat een rare vraag! Natuurlijk is dit het postkantoor niet! Dit is de bibliotheek! Dat ziet toch iedereen! Ga terug naar je eigen land als je onze taal niet wil leren! Of is het toch niet zo gek? Nee, het is niet zo gek. Want het postkantoor heeft hier wel gestaan. Lang geleden. Max zegt dat ze ergens anders heen moet. Maar wat doet ze nu? Ze kijkt om! Achter haar rijdt een auto weg. Het is een hele mooie, gele taxi. Met een rode bies rondom. De vrouw glimlacht naar Max. Max vertelt aan de vrouw dat ze naar de Raadhuisstraat moet. Want daar is ook een postkantoor. Maar de vrouw luistert niet naar Max. Nee, ze rent weg. Wat een onbeleefde vrouw! Of zijn ze in Frankrijk allemaal zo onbeleefd? Waarschijnlijk wel. Wat een naar volkje! Gelukkig trekt Max zich er niets van aan. Goed zo, Max! Daar gaat ie weer.<br> <br> Hij is boven bij de boeken. Hij kijkt bij de letter Q, want de schrijver van het boek heet Queneau. Dat spreek je uit als Kuno, met de nadruk op de no. Maar hoe Max ook kijkt, en hoe hij ook zoekt, hij kan het boek niet vinden. Max gaat naar de computer toe. Volgens de computer is het boek wel aanwezig. Wat raar! Zou Max dan niet goed hebben gekeken? Voor de zekerheid roept hij de hulp in van een medewerker. De medewerker heet Willem. Willem zoekt met Max mee. Maar hoe Willem ook zoekt en zoekt, hij kan het boek niet vinden. Gelukkig heeft Willem nog een ideetje! &lsquo;Stuur een mailtje naar het magazijn,&rsquo; zegt hij. &lsquo;Die hebben vast nog wel een exemplaar liggen.&rsquo; En dus stuurt Max een mail naar het magazijn. Vijftien minuten moet hij wachten op het antwoord. En wat denk je dat het magazijn antwoordt? Precies. Het boek ligt gewoon waar het hoort te liggen. Maar zoals jullie weten, jongens en meisjes, ligt het boek daar niet! Wat een vreemde bedoening! Wat is dit voor een rare bibliotheek? Wordt dit allemaal van de zuur verdiende belastingcenten van jullie papa betaald? Luid schreeuwend verlaat Max het pand. Goed zo, Max! Laat maar flink van je horen. Jaag dat linkse addergebroed maar goed wat schrik aan!<br> <br> In een babywinkel op het Bos en Lommerplein koopt Max babyschoentjes. Voor zijn zoontje. Lief he? Het grappige is dat Max vlakbij het Bos en Lommerplein woont. Hij heeft dus helemaal voor niets zo&rsquo;n grote reis gemaakt! Of toch wel? Hij heeft wel een leuk avontuur beleefd, of niet jongens en meisjes? Een avontuur dat nu bijna is afgelopen. Want toen kwam er een stofzuiger met een hele lange snuit en die zoog zo, zoef, het hele verhaaltje uit.",
            "by": "Pietje Dollenkamp",
            "ageSuggested": "all",
            "readTime": "20+",
            "storyLength": "veryLong"
        },
        {
            "nr": 76,
            "title": "Gesponsord",
            "image": "nature.jpg",
            "text": "Het regent pijpenstelen van het merk <a href='https://dunhillpipes.com/'>Dunhill</a> en het waait flink als ik de bus van de GVB uitstapt. Ik duw een gifgroene Koelstra kinderwagen voort, waarin mijn zoon ligt te slapen. Het is druk op het stationsplein, mensen houden hun blik gericht op de grond, een vrouw vermijdt een plas en voorkomt zo dat haar lichtbruine suede laarzen van <a href='http://www.bretoniere.nl/'>Fred de la Bretonière</a> niet nat worden. Ik ben op weg naar de <a href='https://www.oba.nl/'>Openbare Bibliotheek van Amsterdam</a> om Stijloefeningen te lenen van de meestal onder een <a href='https://books.google.nl/books?id=VmE9ZfvKAOIC&pg=PA331&lpg=PA331&dq=Jota+alpinopet&source=bl&ots=ebEaaMuBGH&sig=smXINQfghLfXlNkLTIYNQlVUWNA&hl=nl&ei=VLziTcvoAcuhOumKub0G&sa=X&oi=book_result&ct=result#v=onepage&q=Jota%20alpinopet&f=false'>Jota</a>-alpinopet schuil gaande Franse schrijver Raymond Queneau. Wat een puinhoop is het hier trouwens, ik loop over de bemodderde vurenhouten planken van <a href='https://jewe.eu/nl'>JéWé</a> richting de bibliotheek. Aan weerszijde bevinden zich bouwputten, diep onder mij rijden shovels van <a href='https://www.liebherr.com/en/usa/products/construction-machines/earthmoving/crawler-excavators/crawler-excavators.html'>Liebherr</a> af en aan om grond af te graven en neer te storten. Heipalen van Heipalenfabriek <a href='http://www.pitbeton.nl/'>Pit Beton</a> worden de grond in geramd. Het gedril van een <a href='http://www.rocbo.nl/'>Rocbo</a> Drilboor dendert mijn gehoor binnen.<br><br> Vlak voordat ik de bibliotheek wil binnentreden, word ik staande gehouden door een vrouw met haar zo zwart als pure hagelslag van <a href='http://www.venz.nl/'>Venz</a>. Terwijl ze met het touwtje van de capuchon van haar <a href='http://www.dolcegabbana.com/'>Dolce and Gabana</a>-jas speelt, vraagt ze in het Engels met een <a href='http://www.ysl.com/nl'>Yves Saint Laurent</a>-accent of dit het postkantoor is. ‘Nee,’ zeg ik, ‘het <a href='https://www.tnt.com/express/nl_nl/site/home.html?utm_source=tntpostnl&utm_medium=redirect_oldDomain'>TNT</a>-postkantoor staat hier niet.’ Terwijl ze een notitieboekje van <a href='https://www.moleskine.nl/'>Moleskine</a> uit haar binnenzak haalt, kijkt ze achterom waar een grijze <a href='https://www.renault.nl/'>Renault</a> 21 van ons aan het wegrijden is. Ze glimlacht verontschuldigend en terwijl ik haar vertel dat ze het beste naar de Raadhuisstraat kan gaan, maken haar in een afgedragen <a href='http://nl.diesel.com/en/'>Diesel</a>-spijkerbroek gestoken benen aanstalten om weg te rennen richting de Renault.<br><br> Boven, op de tweede verdieping, waar een lift van de firma <a href='https://www.schindler.com/nl/internet/nl/home.html'>Schindler</a> mij had gebracht, zoek ik in de <a href='https://lundia.nl/'>Lundia</a>-boekenkasten van de OBA naar Stijloefeningen van Queneau. Omdat het boek nergens is te vinden, zoek ik op een van de vele aanwezige iMacs in het online archief van de bibliotheek. En alle <a href='https://www.gucci.com/nl/en_gb/'>Gucci</a>-tasjes nog aan toe! Volgens de <a href='https://www.apple.com/imac/'>iMac</a> is het boek wel degelijk aanwezig. Ik vraag een medewerker om mee te zoeken en verend op zijn hagelwitte <a href='https://www.nike.com/nl/nl_nl/?ref=http%3A%2F%2Fnurksmagazine.nl%2F2011%2F05%2Fstijloefeningen-76-gesponsord%2F'>Nike</a>’s loopt hij voor me uit. Maar ook hij kan het boek niet vinden en plukt zenuwachtig aan een pluisje van zijn namaak-<a href='http://www.norwaysweaters.com/volundsweaters.html'>Volund</a>-trui als hij me aanraadt om een mailtje naar het magazijn te sturen, omdat het boek, als het hier niet ligt, hoogstwaarschijnlijk daar ligt. Enfin, ik stuur een mail, wacht volgens mijn <a href='https://www.seiko.nl/'>Seiko</a> exact 15 minuten en krijg een mail terug waarin staat dat het boek gewoon op de plek ligt waar het hoort te liggen en waar ik de afgelopen drie kwartier dus heb lopen zoeken alsof ik een zoekmachine van het merk <a href='https://www.google.nl/?gws_rd=ssl'>Google</a> was. Ik heb snel een <a href='https://www.redbull.com/nl-nl/'>Red Bull</a> nodig, bedenk ik me als ik het pand uitloop.<br><br> Op het Bos en Lommerplein, vlak bij mijn woning, koop ik in een babydesignwinkel voor slechts 149 euro een paar exclusieve babymoccasins van <a href='https://www.fendi.com/nl-en'>Fendi</a>. ",
            "by": "Jos Hijlen",
            "ageSuggested": "12+",
            "readTime": "10-20",
            "storyLength": "long"
        },
        {
            "nr": 77,
            "title": "Onomatopee",
            "image": "nature.jpg",
            "text": "De ronk-ronk-bus komt met piiieeepende remmen tot stilstand en opent sssslissend en sssissend haar deuren. Ik stap-stap-stap uit de bus en push oef-oef de kinderwagen voort waarvan de rrrollende wielen mijn zzzlapende zoontje dragen. Sloffende mensen staren naar de grond, zingende tramkabels zwiepen tegen een grauwgrijze hemel. De woeiwoeiwind zorgt ervoor dat de regen in mijn gezicht swiept. Ik stap onversaagd door. En dan! Klinkkloenk. Heipalen dreunen mijn oor binnen. Drrrrrrr! Drrrr! Drrrilboren ratelen beneden in de bouwputten. Wat een chaos is het hier. Fletsj! Ik stap in een plas, negeer mijn natte voeten en loop over een &ndash; toktok &ndash; plank richting de Openbare Bibliotheek om Stijloefeningen van Raymond Queneau te lenen. Ben ik al een week of wat naar op zoek. Schjloep, schjlap, schjloep, mijn zompige schoenen stappen voort. Ergens ver weg roept een grutto een andere grutto.<br> <br> Voor de bieb. Pah-tssssj. Ik open een blikje Fanta Cassis. Allo allo. Een femme met krakra-rrravenzwart haar trekt me, snoksnok, aan de mouw. Ze spreekt Engels met een duidul&egrave;k oorbaar Frrrance akzante. Of dit het postkantoor is &ndash; is &ndash; is -is. Een echo uit een ver verleden weerklinkt in de immense lege zaal die mijn geheugen is. &lsquo;Nee&rsquo;, zeg ik en slurp-slurp wat cassis naar binnen. Ze haalt, knisperknisper, een papiertje uit haar binnenzak en laat het mij zien. Terwijl ik &lsquo;Raadhuisstraat&rsquo; op het briefje lees en, flatsj!, wat overtollig snot uit mijn neus snuit, kijkt zij achterom waar een Renault 21, KWRRRIIEEK, verkeerd schakelt en vervolgens achteruit rijdend, met zo&rsquo;n hoge, schelle zzzZZZZOOOENG, van ons wegrijd. BWURP! Een kleine oprrrisping dankzij de cassis. Ik excuseer me en wil vertellen dat de vrouw wellicht richting de Raadhuisstraat kan vroemvroemen, als ik zie hoe zij met ferme stap-stap-stappen jwegbeent richting de zzzoemende Renault. Vanaf het dak van de bibliotheek klinkt de roep van een oehoe.<br> <br> Binnen op de tweede verdieping, bij de Q van Queneau. Schjloep-schjlap-schjloep. Mijn schoenen zompen nog steeds. Het blikje heb ik, kloenkerdekloenk, in een vuilnisbak gegooid. Knisper-knisper, naast me zit iemand door een boek te bladeren. Ik zoek en ga doekdoekdoek met mijn vingers langs de ruggen van de boeken. Geen Stijloefeningen te vinden. Ik zoek, tiktaktok, op de computer en zzzoef, voor ik het weet &ndash; rrrrapapa &ndash; rrrollen de gegevens over mijn scherm en zie ik dat Stijloefeningen wel degelijk aanwezig moet zijn. Schjloep-schjlap-schjloep, ik zomp naar de eerste de beste medewerker die ik mijn probleem voorleg. K-k-k-queneau sssppuugt hij eruit, alvorens voor te gaan. Sqwiek-sqwiek-sqwiek, zijn spiksplinternieuwe gympen sqwieken een mooi duet met mijn zompige, zeiknatte schjloempschoenen. Maar ook de medewerker kan het boek niet vinden. &lsquo;M-m-m-missssschien&rsquo;, st-st-st-stottert hij, &lsquo;h-h-h-heeft het mmmmmagazijn nog een &egrave;h&egrave;h&egrave;kkkk&rsquo;semplaar.&rsquo; Ik stuur een -zzzoeefff- mailtje naar het magazijn en hoor vijftien traag weg tiktaktokkende minuten later de bevrijdende zzzworp ten teken dat ik een mailtje heb. En wat denkt u? Stijloefeningen ligt gewoon waar het hoort te liggen, op de tweede verdieping van de OBA, waar ik al een kleine drie kwartier aan het zoeken ben. Pw&egrave;&egrave;p-pw&egrave;&egrave;p-pw&egrave;&egrave;&egrave;&egrave;&egrave;p&#8230; Bij het verlaten van dit vervloekte pand krast een kraai een kras op mijn ziel.<br> <br> Op het Bos en Lommerplein, in een babywinkel, koop ik een paar trippel-trippel-babyschoentjes voor mijn zoon. Een tram jengelt. Een auto toetert. De snelweg suist. Als ik afreken hoor ik ver weg de roep van de tjiftjaf.",
            "by": "Pietje Dollenkamp",
            "ageSuggested": "12+",
            "readTime": "20+",
            "storyLength": "veryLong"
        },
        {
            "nr": 78,
            "title": "Doof",
            "image": "nature.jpg",
            "text": "De bus stopt. Mensen stappen uit. Heel voorzichtig kijk ik in de kinderwagen. Mijn zoon slaapt eindelijk. Ik had het kunnen weten, want halverwege de busreis merkte ik dat de mensen zich niet meer aan ons stoorden. Het gejank zou toen wel gestopt zijn. Ik stap uit en wandel over het stationsplein richting de Openbare Bibliotheek waar ik Stijloefeningen van Raymond Queneau hoop te kunnen lenen. Het vervelende van doof zijn, is dat je niet even kunt bellen of ze iets hebben. Je moet altijd overal naar toe. Afgelopen week heb ik de hele stad doorgereisd, op zoek naar antiquairs. Maar nergens is het boek te vinden. De Opbenbare Bibliotheek is mijn laatste hoop. Het miezert en er waait een snijdend windje. De mensen lopen in zichzelf gekeerd over de natte stenen van het plein. Ik steek de weg over en moet over een modderige plank verder. Waar zijn ze hier nu weer mee bezig? Die vermaledijde Noord-Zuidlijn zeker. Of zijn ze kantoren aan het bouwen? Alles ligt hier open. Grote bouwputten, beneden zijn mensen hard aan het werk. Door het gedreun van de heipalen trilt de houten reling van de provisorische loopbrug die mij naar de OBA brengt.<br> <br> Vlak voordat ik de bibliotheek wil betreden, staat er ineens een vrouw voor me. Ik schrik me rot. Ze heeft inktzwart, weelderig krullend haar. Haar vuurrode lippen bewegen in een taal die ik niet meteen kan thuisbrengen. Het lijkt Engels, maar helemaal zeker ben ik niet. Ik meen de woorden post office op haar lippen te lezen. Ik wijs met draaiende wijsvingers naar mijn oren en zeg zo duidelijk mogelijk: &lsquo;I&rsquo;m deaf.&rsquo; Ze denkt even na en haalt dan een briefje uit haar binnenzak. Ik zie twee adressen staan. Oosterdokskade 5 en Raadhuisstraat 13. Dat zou inderdaad wel eens over het postkantoor kunnen gaan. Want hier, op het Oosterdokseiland stond inderdaad tot voor kort het hoofdpostkantoor. Terwijl ik hier over nadenk, zie ik dat de vrouw wordt afgeleid door iets wat zich achter haar afspeelt. Ik probeer haar blik te volgen en zie een grijze Renault 21 met een Frans nummerbord achteruit rijdend van ons weg rijden. Ze kijkt weer naar me terug en lacht verontschuldigend. Ik wil met m&rsquo;n vinger naar de Raadhuisstraat wijzen, maar ze grist het briefje uit m&rsquo;n handen en rent naar de auto. Haar haren dansen op een net iets trager ritme dan dat de rest van haar rennende lichaam aangeeft.<br> <br> Binnen sta ik bij de Q te zoeken naar de boeken van Queneau. Er staan aardig wat boeken van &lsquo;m, maar net Stijloefeningen niet. Ik kijk nog bij de belendende letters, maar kan het boek niet vinden. Ik loop naar de computers en tik Stijloefeningen in. Volgens de online catalogus van de OBA is het boek wel degelijk aanwezig. Op de daartoe bestemde plek. Ik pak een briefje en schrijf op: &lsquo;Ik ben op zoek naar Stijloefeningen van Raymond Queneau. Volgens de computer is het boek aanwezig, maar ik kan het niet vinden. Kunt u mij helpen?&rsquo; Ik ga met het briefje naar de eerste de beste medewerker. Een jongeman met een licht getinte huidskleur. Hij draagt een hoornen bril en een Noorse trui. Donkerblauw met sneeuwmotief. Hij zit geconcentreerd naar zijn computerscherm te kijken. &lsquo;Hallo&rsquo;, zeg ik tegen de medewerker die zich het apelazarus schrikt en prompt van zijn stoel valt. Als hij is opgekrabbeld, maak ik mijn excuses en wijs ik naar mijn oren. &lsquo;Doof&rsquo;, zeg ik en overhandig het briefje. Hij leest het briefje. Tikt wat in op zijn computer. Mompelt iets wat ik niet kan ontcijferen. Loopt voor me uit. En blijft god betere staan bij de Q. Met zijn vinger gaat hij langs de ruggen. Hij vindt het boek niet. Hij kijkt nog bij de letters ernaast. Hij loopt de karretjes met net terug gebrachte boeken na, maar niks. Hij wil zich verontschuldigen, maar lijkt dan ineens een idee te krijgen. Hij schrijft wat op een briefje. &lsquo;Ik stuur een mail naar het magazijn. Zij hebben vast nog een exemplaar. Duurt vijftien minuten.&rsquo; Ik steek m&rsquo;n duim op en kijk verheugd. Hij schrijft een mailtje. Als hij het verstuurt heeft, wijst hij op zijn horloge en articuleert hij heel duidelijk &lsquo;VIJF TIEN MI NU TEN&rsquo;, daarna gebruikt hij nog beide handen om het cijfer vijftien aan te geven. Vervolgens stort hij zich weer op zijn computer. Ik slenter met de kinderwagen even door de zaal heen en als ik vijftien minuten later terugkom, zie ik al aan de spijtig samen geperste lippen dat het boek niet aanwezig is. &lsquo;Helaas&rsquo;, zie ik &lsquo;m zeggen. Hij draait z&rsquo;n scherm en laat me het mailtje zien. Er staat dat Stijloefeningen gewoon op de daartoe bestemde plek moet liggen. Met een glimlach op mijn gezicht bedank ik hem voor zijn moeite. Ik verlaat het pand.<br> <br> In een babywinkel op het Bos en Lommerplein koop ik babyschoentjes voor m&rsquo;n zoon.",
            "by": "Jos Hijlen",
            "ageSuggested": "all",
            "readTime": "20+",
            "storyLength": "veryLong"
        },
        {
            "nr": 79,
            "title": "Blind",
            "image": "nature.jpg",
            "text": "Piepende remmen, bus 21 komt tot stilstand. De stem van de buschauffeur, naar mij gericht, zakelijk, niet vriendelijk, niet onvriendelijk: ‘Centraal Station, eindhalte’. Het sissende geluid van busdeuren die open gaan. Mensen drommen naar buiten. Voorzichtig vind ik mijn weg naar de uitgang en stap uit. Eigenlijk wilde ik mijn zoon meenemen, maar dat mocht niet van m’n vrouw. ‘Je bent blind, gek’, zei ze, ‘wat denk je nu, dat je de kinderwagen als blindegeleidehond kan gebruiken?’ Ik ben op zoek naar Stijloefeningen van Raymond Queneau in de vertaling van Rudy Kousbroek. Het liefst als luisterboek of in braille. Maar als dat er niet is, vind ik wel iemand om het voor te lezen. Ik zoek het al een tijdje, maar het is nergens te vinden. Vandaar dat ik naar de Openbare Bibliotheek te Amsterdam ga om ‘m te lenen. Auto’s suizen langs. Het getik van een voetgangerslicht dat op rood staat. Ik blijf staan. Een paar voetstappen wagen zich al op het zebrapad en dan verandert het ritme van het getik om aan te geven dat het licht op groen springt. Ik loop. Een trambel jengelt. Piepend ijzer van de wielen op de rails. De wind zorgt ervoor dat de miezerregen in het gezicht zweept. Ik loop over het stationsplein. Eerst naar het einde, bij de schuttingen naar rechts. Er zijn veel mensen, maar ze houden allemaal hun mond. Een jas schampt mijn jas. Langs de rijwielstalling. Ik steek een weg over waar geen verkeer komt. Het gedempte gestommel van het stationsplein gaat langzaam over in het algemene geluid van een stad op afstand. Rijdende auto’s, een verre sirene, een snerpend brommertje. De ondergrond verandert. Ik sta op een plank. Ergens diep onder mij klinkt het geluid van heipalen en drilboren en zware shovels die af en aan rijden. Ik houd me vast aan een soort houten reling en schuifel voetje voor voetje richting mijn einddoel.<br><br> Een vrouwenstem. Engels met een Frans accent. Als het goed is, sta ik nu voor de bibliotheek. Ze heeft een lichte heesheid. Een beetje als Katja Schuurmans. Ze vraagt of dit het postkantoor is. Als het goed is niet, antwoord ik. Ze verontschuldigd zich verschrikt. Kennelijk ziet ze nu pas dat ik blind ben. Ik antwoord dat ze het beste naar de Raadhuisstraat kan gaan. Ze verontschuldigt zich nogmaals. En meteen daarop hoor ik hollende voetstappen. Stap stap stap. En verderop een auto die, aan het hoge toerental te oordelen, achteruit aan het rijden is.<br><br> Boven, op de tweede verdieping, laat ik me naar een balie leiden. Ik vraag of ze Stijloefeningen van Queneau hebben. ‘Ik zal even kijken’, zegt de medewerker. Het is een man met een zachtaardige stem. Hoewel de stem ergens ook iets geniepigs, iets stiekems heeft. Iets te zalvend, zeg maar. Alsof hij wat verbergt. ‘Ja’, zegt de man, ‘als het goed is, ligt Stijloefeningen op z’n plek.’ Ik vraag of ze er ook een luisterboek van hebben of een exemplaar in braille. Maar dat is niet het geval. Ik vraag of hij me een arm wil geven. Hij pakt m’n arm beet en leidt mij naar de juiste kast. ‘Hm’, zegt hij al vrij snel op sceptische toon. En nogmaals ‘hm’. ‘Niet aanwezig?’, vraag ik. De man antwoordt niet, hij zoekt nog wat verder. ‘Even daar kijken’, mompelt hij en loopt weg. Hij laat me achter in mijn duisternis. Even later komt hij terug. ‘Helaas’, zegt hij, ‘niet aanwezig. Maar wellicht heeft het magazijn nog een exemplaar.’ Hij legt uit dat hij een mailtje moet sturen en dat hij dan vijftien minuten later een mailtje terug krijgt met een antwoord. ‘Prima’, zeg ik. Ik heb toch niks te doen. En we lopen samen naar zijn bureau. Ik hoor dat hij een mailtje tikt. De mail suist de mailbox uit. ‘Vijftien minuutjes wachten’, zegt hij. Ik wacht. Luister naar de geluiden van de bibliotheek. Het getik van vingers op toetsenborden. Mensen die op fluistertoon tegen elkaar praten. Giechelende schoolmeisjes. Kelen worden geschraapt, bladzijden worden omgedraaid, neuzen worden opgehaald. Een pling zegt dat er een mailtje binnenkomt. ‘Bummer’, mompelt de medewerker. ‘Meneer’, zegt hij, ‘ik vrees dat het boek kwijt is. Want volgens het magazijn moet het gewoon hier liggen.’ Ik glimlach. ‘Geeft niks’, zeg ik en bedank hem voor de moeite. Ik begin aan de lange reis terug.<br><br> Een dik uur later koop ik op het Bos en Lommerplein in een babywinkel een paar mooie, stevige babyschoentjes (maatje 20) voor mijn zoon. Ik verlang er naar om hem in mijn armen te hebben en de geur van zijn haar op te snuiven. Hij ruikt zo lekker. ",
            "by": "Pietje Dollenkamp",
            "ageSuggested": "all",
            "readTime": "20+",
            "storyLength": "veryLong"
        },
        {
            "nr": 80,
            "title": "Rondo's",
            "image": "nature.jpg",
            "text": "Je zocht een boek van Raymond Queneau<br> Stijloefeningen was het geheten<br> Je stapte uit de bus, je zoon sliep zo<br> Je zocht een boek van Raymond Queneau<br> Liep over een nat en wind’rig plein, o<br> Bouwputten hadden het uiteen gereten<br> Je zocht een boek van Raymond Queneau<br> Stijloefeningen was het geheten<br><br> Een Franse vrouw met pikzwart haar<br> Vroeg is dit wellicht het postkantoor?<br> Het is de Openbare bieb, sinds dag en jaar<br> Een Franse vrouw met pikzwart haar<br> Vroeg je wijze raad (en die had je), maar<br> Ze rende er als de wind vandoor<br> Een Franse vrouw met pikzwart haar<br> Vroeg is dit wellicht het postkantoor?<br><br> Alles wees er op dat het boek aanwezig was<br> Maar hoe je zocht, je vond het niet<br> Wellicht dat je de titels op de ruggen niet goed las<br> Alles wees er op dat het boek aanwezig was<br> Volgens de computer stond het in de kast<br> Alsof de logica der dingen jou weer eens verried<br> Alles wees er op dat het boek aanwezig was<br> Maar hoe je zocht, je vond het niet<br><br> Als je niet kunt vinden wat je zoekt<br> Dan kun je beter zoeken wat je vindt<br> Een medewerker had nog met je mee gelookt<br> Als je niet kunt vinden wat je zoekt<br> En je op de weg terug die kutbieb met z’n kutsysteem vervloekt<br> Vind je, vlak bij huis, precies de juiste schoentjes voor je kind!<br> Als je niet kunt vinden wat je zoekt<br> Dan kun je beter zoeken wat je vindt ",
            "by": "Pietje Dollenkamp",
            "ageSuggested": "all",
            "readTime": "5-10",
            "storyLength": "middleLong"
        }, {
            "nr": 81,
            "title": "Toeristische route",
            "image": "nature.jpg",
            "text": "Als u naar links kijkt, ziet u het Centraal Station. Gebouwd tussen 1881 en 1889 door architect P.H.J. Cuypers of P.J.H. Cuypers, daar wil ik graag van af wezen. Volgens Cuypers moest een station een ‘doorgangsroute zijn waar vermoeide reiziger even tot rust konden komen’. Dit is het einde van de busrit, hierna gaan we wandelend verder. Let u bij het uitstappen op het afstapje? En vergeet u uw slapende zonen en dochters niet?<br><br> Het stationsplein waarop wij thans lopen, is in 1978 vervaardigd door de legendarische stoeptegellegger Kensel de Vlieger. Het is jammer dat het momenteel zo regent en waait, want droog zijn de subtiele Mondrianeske motieven op de tegels veel beter waarneembaar. Deze wandeltocht zal uiteindelijk moeten leiden tot de Openbare Bibliotheek Amsterdam, ook wel bekend als de OBA, waar wij het boek Stijloefeningen van de Normandische schrijver Raymond Queneau hopen te treffen.<br><br> Wij vervolgen onze tocht over een plank. Aan weerszijden treft u diepe bouwputten waar men aan het bouwen is aan het Amsterdam van de toekomst. Luistert u vooral goed naar het imposante gebeuk van de heipalen, subtiel begeleid door het constante gedril van de drilboren.<br><br> Het Oosterdokseiland waarop wij ons momenteel bevinden, is in 1832 aangelegd om een deel van het IJ af te scheiden, zodat de verbinding met de Zuiderzee verbroken werd en men aan deze kant geen last meer van eb en vloed zou hebben. Tot 2005 was hier het hoofdpostkantoor van Amsterdam gehuisvest. Inmiddels is dat verhuisd naar de Raadhuisstraat. Als u achter u kijkt, ziet u een achteruit rijdende auto van het merk Renault, met daar achteraan hollend een Franse vrouw met pikzwart, krullend haar.<br><br> De Openbare Bibliotheek Amsterdam is geopend op 7 juli 2007. Op 070707 dus. Ontworpen door de architect Joe Coenen. De OBA heeft een vloeroppervlakte van 28.500 vierkante meter en herbergt 1.7 miljoen boeken. Een van die boeken is wellicht Stijloefeningen van Raymond Queneau. Wij staan momenteel op de tweede verdieping bij de kast met schrijvers wier achternaam begint met de letter Q. Er zijn, zoals u ziet, aardig wat boeken van Queneau aanwezig, maar net Stijloefeningen niet. Wij vervolgen onze zoektocht op een computer, een vierde generatie iMac, vervaardigd door de firma Macintosh. Als wij Stijloefeningen intikken in het zoekvenster van het online archief, zien wij dat Stijloefeningen wel degelijk aanwezig is. Om onze zoektocht extra sjeu te geven, leggen wij ons probleem voor aan een authentieke medewerker. Deze medewerker staat geheel en al tot onze dienst en komt zelfs persoonlijk met ons meekijken. De gemiddelde medewerker van de Openbare Bibliotheek ziet dagelijks 2864 boeken door zijn of haar handen passeren. Of Stijloefeningen daar onlangs heeft bij gezeten, blijft vooralsnog onduidelijk. Want ook de medewerker kan het boek niet vinden. Als laatste strohalm reikt hij ons de unieke kans aan om ons probleem voor te leggen aan het magazijn, een even mysterieuze als geheimzinnige orgaan waar dag en nacht 77 vrouwelijke maagden werken die hermetisch worden afgeschermd van de buitenwereld. Deze magazijners, zoals de vrouwen worden genoemd, kun je uitsluitend per mail contacteren. Maar áls Stijloefeningen aanwezig is, dan weten zijn het. Via een mail stellen wij de vraag, waarop wij vijftien minuten dienen te wachten. Een tijdsspanne waarin u iets voor uzelf kunt doen. Zo kunt u boven genieten van een fantastisch panorama over onze geliefde hoofdstad. En natuurlijk van een zalig kopje koffie met bijvoorbeeld de befaamde appeltaart met in rum gewelde krenten! Opdat u weet dat ook de innerlijke mens niet wordt vergeten. Of breng een bezoekje aan het kleine, maar knusse Gerard Reve-museum!<br><br> <i>(15 minuutjes gaan voorbij)</i><br><br> Goed. Ik zie dat u allen weer terug bent. Helaas heb ik een droevige mededeling. Volgens de magazijners is Stijloefeningen wel degelijk aanwezig. En wel op de tweede verdieping, waar wij al de ganse middag hebben lopen zoeken. We mogen met een gerust hart concluderen dat Stijloefeningen kwijt is. Als u achter u kijkt, ziet u de geniepige tronie van de ironie. Wij hopen dat u, ondanks dit tegenvallende einde, hebt genoten van de rondleiding. Zo straks gaan wij terug naar het hotel. Daar krijgt u, voordat we aan tafel gaan, nog de gelegenheid om uitgebreid te shoppen. Zo weet ik dat er op het Bos en Lommerplein een uitstekende babywinkel is waar ze schattige babyschoentjes verkopen. ",
            "by": "Pietje Dollenkamp",
            "ageSuggested": "all",
            "readTime": "20+",
            "storyLength": "veryLong"
        },
        {
            "nr": 82,
            "title": "De Cock en het raadsel van het verdwenen boek",
            "image": "nature.jpg",
            "text": "<b>Stationsplein, 12.00 uur in de middag</b><br> De Cock met C-O-C-K. stapte de bus uit. In de kruiwagen die De Cock voortduwde lag zijn trouwe kompaan Vledder zijn roes uit te slapen. Sinds de dood van hun schepper, nu alweer zoveel maanden geleden, was Vledder óf bezig laveloos te worden óf bezig zijn roes uit te slapen. Het miezerde en de wind joeg als een bezetene over het stationsplein. De mensen volgden hun eigen weg, kop diep in de kraag, alsof ze op de vlucht waren voor iets. ‘Elk mens is een verdachte’, dacht De Cock. En stapte stevig door. Hij was op weg naar de Openbare Bibliotheek Amsterdam in de hoop Stijloefeningen van Raymond Queneau te kunnen lenen, een Franse schrijver die op 25 oktober 1976 op mysterieuze wijze het leven liet. In Stijloefeningen vertelt Queneau 99 keer hetzelfde verhaal. Sinds de dood van zijn schepper verkeerde De Cock in een soortement van identiteitscrisis. De Cock was er achter gekomen dat hij in feite niets meer was geweest dan het zwangerschapsproduct van iemands levenservaring en verbeeldingskracht. Zijn schepper had ervoor gekozen om hem, De Cock met C-O-C-K, op een bepaalde manier neer te zetten. Maar was hij dat ook? Was hij niet meer dan de eigenwijze, nurkse man die zijn schepper van hem had gemaakt? Door 99 keer hetzelfde verhaal te lezen, hoopte De Cock iets meer te begrijpen van de keuzes van zijn schepper. Om zo wellicht nader tot zichzelf te komen. Terwijl De Cock zo in gedachten was over zijn queeste, merkte hij niet dat de ondergrond waarop hij liep was veranderd in een plank. En dat aan weerszijde diepe bouwputten gaapten waarin drilboren de koude grond los drilden en heipalen galmend de basis voor toekomstige gebouwen ramden. Vledder bracht een jammerend gekreun voort.<br><br> <b>Voor de bibliotheek, 12.24 uur</b><br> Vlak voordat De Cock de Openbare Bibliotheek wilde betreden, werd hij aan de mouw van zijn grauwe regenjas getrokken. Een vrouwpersoon met diep zwart, weelderig krullend haar en een volmaakt onschuldige glimlach stond voor De Cocks knoestige neus. ‘Uitkijken’, schreeuwden alle interne alarmbellen die De Cock tot zijn beschikking had. Zo’n vrouw kon alleen maar ellende betekenen. De Cock tilde zijn hoed een lichtjes op, om te laten merken dat hij geheel tot haar dienst was. Ze vroeg, in het Engels met een Frans accent, of dit het postkantoor was. De Cock keek naar het gebouw. Lang geleden stond hier inderdaad een postkantoor. Hoe wist de vrouw dat? Ze was duidelijk niet van hier. En waarom wilde ze dat weten? En waarom vroeg ze uitgerekend De Cock om raad? Was ze een huurmoordenaar, in dienst van de onderwereld? Vragen die om een antwoord schreeuwden. Maar dat antwoord kwam niet, want voordat De Cock haar kon ondervragen glimlachte ze zenuwachtig, en rende vervolgens weg richting een vluchtauto. ‘Vreemd’, dacht De Cock bij zichzelf.<br><br> <b>Op de tweede verdieping van de Openbare Bibliotheek, rond 12.45 uur</b><br> De Cock met C-O-C-K stond voor de Q. Zijn koele, bebrilde ogen gleden langzaam langs de ruggen van de boeken. Behoorlijk veel boeken van Queneau, maar geen Stijloefeningen. Nergens te bekennen. ‘Vreemd’, zei De Cock voor de tweede keer die dag. Hij parkeerde de kruiwagen met de nog altijd slapende Vledder naast een computer en tikte een zoekopdracht in. Volgens de online catalogus van de Openbare Bibliotheek lag het boek gewoon op de plank. ‘Zeer vreemd’, mompelde De Cock. Het leek er verdacht veel op dat het boek op klaarlichte dag verdwenen was. Hij liep naar een medewerker. Een licht getinte jongeling die druk bezig was het een en ander in te tikken op zijn computer. ‘Jonge heer’, zei De Cock. De jongeling schrok. De Cock maakte een interne aantekening en legde zijn probleem voor. De jongeling tikte weer wat in op zijn computer en liep, zonder wat te zeggen, richting de Q. Alwaar hij begon te zoeken.<br> ‘Vreemd’, zei de jongeling. Hij begon bij de P en de R te zoeken. En daarna op de trolleys waarop net teruggebracht boeken lagen te wachten om terug gezet te worden.<br> ‘Zeer vreemd’, zei de jongeling.<br> ‘Waar hebt u het boek voor de laatste keer gezien’, zei De Cock.<br> ‘U denkt toch niet dat ik…?’, zei de jongeling. Waarop hij De Cock aanraadde een mail naar het magazijn te sturen. De kans was groot dat het boek daar lag, aangezien het geregistreerd stond als aanwezig, maar niet aanwezig was. De Cock trok zijn wenkbrauwen sceptisch op, maar besloot de raad op te volgen. Hij stuurde een mail.<br><br> <b>Op de vijfde verdieping van de Openbare Bibliotheek, in het restaurant, rond 13.15 uur</b><br> De vijftien minuten wachttijd liet hij op de bovenverdieping voorbij glijden, onder het genot van een ouwe klare. Du moment dat De Cock de kop van de jenever eraf slurpte, werd Vledder wakker met een warrig ‘ik weet van niks…’ De Cock bestelde middels een eenvoudig handgebaar nog een ouwe klare en bracht zijn kompaan op de hoogte van het per toeval ontdekte raadsel. ‘Vreemd’, concludeerde ook Vledder. ‘Je kan zien wie zijn leermeester is’, bedacht De Cock. Doch mijn scherpe observatievermogen moet hij jammer genoeg missen.<br><br> <b>Op de tweede verdieping van de Openbare Bibliotheek, rond 16.30 uur</b><br> Een ruime drie uur en een kleine negen ouwe klares p.p. later, waggelden De Cock en Vledder de lift uit. De Cock logde in op zijn mail. De letters dansten over het scherm. Hij negeerde de 34 als ‘zeer urgent’ aangeduide mails van commissaris Buitendam en klikte op de mail van het magazijn. Met dubbele tong las hij voor dat Stijloefeningen gewoon op de tweede verdieping aanwezig moest zijn.<br> ‘Vreemd’, zei Vledder.<br> ‘Zeer vreemd’, zei de Cock.<br><br> <b>In een babywinkel op het Bos en Lommerplein, 17.44 uur</b><br> Vlak nadat hij een paar babyschoentjes had gekocht, bedacht De Cock zich dat hij helemaal geen baby had. Zijn identiteitscrisis zou nog wel even aanhouden. Met of zonder C-O-C-K. Hij besloot zich er zo min mogelijk van aan te trekken, zette zijn hoed op en liep huiswaarts. ",
            "by": "Pietje Dollenkamp",
            "ageSuggested": "18+",
            "readTime": "20+",
            "storyLength": "veryLong"
        },
        {
            "nr": 83,
            "title": "De verwarde man",
            "image": "nature.jpg",
            "text": "De politie heeft dinsdag 2 februari een verwarde man aangehouden. Hij was op dat moment in een babywinkel op het Bos en Lommerplein bezig babyschoentjes te kopen. Een luttele drie uur daarvoor stapte de verwarde man op het stationsplein uit de bus. Hij duwde een kinderwagen voort waarin 99 blikjes Whiskas lagen. Hij liep het plein diagonaal over en leek zich niet aan de miezerregen, ook niet aan de striemende wind en al helemaal niet aan zijn voortploeterende medemens te storen. Diverse ooggetuigen bevestigen dat de verwarde man aan één stuk door een tekst schreeuwde die wij als volgt hebben weten te reconstrueren: ‘Moet naar Openbare Bibliotheek! Stijloefeningen van Queneau lenen!’ Bij het Oosterdokseiland lag er over de weg een plank met aan weerszijden diepe bouwputten. Vanuit de diepte klonken de geluiden van heipalen en drilboren, geluiden waarboven de verwarde man een langgerekt wolvengehuil liet horen.<br><br> Vlak voordat hij de bibliotheek wilde betreden, werd de verwarde man aangeklampt door een vrouw die hem in het Engels met een Frans accent vroeg of dit het postkantoor was. Op luide toon begon de verwarde man tegen de vrouw te schreeuwen dat ze naar de Raadhuisstraat moest. Volgens omstanders rende de vrouw daarop in wilde paniek weg richting een achteruit rijdende Renault.<br><br> Boven, op de tweede verdieping, begon de verwarde man alle boeken van schrijvers met een Q uit de boekenkast op de grond te gooien. Hij bleek met name geïnteresseerd in de boeken van de Franse schrijver Raymond Queneau. Een aantal bibliotheekbezoekers besloot de security te waarschuwen, maar die zagen geen reden in te grijpen. Onder het braken van het woord ‘gollem’ begaf de verwarde man zich naar de dichtstbijzijnde computer en tikte ‘stijloefeningen, Raymond Queneau’ in het zoekveld van de zoekmachine. Volgens de resultaten van de zoekmachine lag Stijloefeningen van Raymond Queneau gewoon op de plank. De verwarde man liep daarop naar een argeloze medewerker die hij over de balie heen sleurde en op zeer intimideren toon opdroeg mee te helpen zoeken.<br><br> Bij de Q aangekomen troffen de verwarde man en de medewerker een wirwar van op de grond geworpen boeken aan. Ook de medewerker kon niet voldoen aan de onbegrijpelijke eisen van de verwarde man en verkeerde, zo verklaarde hij later aan uw verslaggever, in doodsangst. Desondanks lukte het hem om de verwarde man te overtuigen een mail te sturen naar het magazijn, die zijn vraag wellicht wel konden beantwoorden. Zo hoopte hij enige tijdswinst te boeken, verklaarde de medewerker later. De verwarde man stuurde een mail. In de tijd die hij moest wachten is de verwarde man, krijsend als een gibbon-aap, van tafel naar tafel gesprongen. Toen hij vijftien minuten later zijn mail checkte en las dat Stijloefeningen op de plek lag waar het moest liggen, ontdeed hij zich van zijn kleren en verliet hij luid brullend het pand, slechts gekleed in een enkele sok. ",
            "by": "Pietje Dollenkamp",
            "ageSuggested": "12+",
            "readTime": "10-20",
            "storyLength": "long"
        },
        {
            "nr": 84,
            "title": "Presentator die ten onrechte denkt aansluiting te hebben gevonden bij 'de kids'",
            "image": "nature.jpg",
            "text": "Yo kids! Vet cool dat je weer kijkt! Hoor mijn verhaal: Ik stapte laatst de bus uit op het stadionplein. Je weet togh?! Ik duwde mijn zoon die in zijn superlauwe, gifgroene kinderwagen lag te ronken. Het was druk op het plein, maar de mensen waren me toch een partijtje chaggie! Niet normaal meer. Ze keken allemaal naar beneden terwijl de miezerregen en de wind hun ding deden. Lekker? Not! Maar geen reden om je kaaskop te laten hangen, want het leven is te gek! Onthoud dat, kids! Maar goed, even chillen nu: ik was op zoek naar Stijloefeningen (je weet togh!), van Raymond Qeuneau. En daarom ging ik naar de Openbare Bibliotheek, want boeken zijn vet cool! Maar ineens kon ik niet meer op de weg, maar moest ik op een plank lopen. Hoe weird is dat! Ik deed even pas op de plaats en zag toen de ongelooflijke mess die het was, niet normaal meer. Alsof Amsterdam door z’n fokking kop is geschoten en aan de beademing lag, weet je. Echt. Niet. Normaal. Meer. Maar goed, maakt niet uit.<br><br> Voordat ik de fokking bieb wilde betreden werd ik aangeklampt door een chick met vet cool zwart krullend haar. Die chick vroeg me in het Engels met een supersexy Frans accent of dit het fokking postkantoor is. Hoe weird is dat?? Dus ik wil haar vertellen dat ze hier niet goed zit, haalt ze een fokking agenda of weet ik veel wat uit haar binnenzak en laat mij twee adressen zien. Dus ik check die adressen, kijkt die chick nerveus als een mug naar achteren, waar een vet coole Renault 21 uit negentien fokking achtentachtig of zo, niet normaal meer, achteruit van ons weg rijdt. Ik wil die chick vertellen dat ze naar de Raadhuisstraat moet gaan, maar ze luistert al niet meer en rent, als in slow motion achter de auto aan. Leipe shit ouwe, echt niet normaal meer. Maar whatever.<br><br> Even later sta ik boven de boeken bij de Q te checken. Er heerste zo’n vet chille sfeer in de bibliotheek, echt master. Maar hoe ik ook zocht, dat fokking Stijloefeningen zat er niet bij. Dus ik naar compu, klop een search in en zie dat Stijloefeningen volgens de compu wel is waar ie moet zijn. Dus ik naar een medewerker en ik zeg: ‘Yo gast, ik ben op zoek naar Stijloefeningen van Raymond fokking Queneau en het staat niet in de kast, maar volgens de compu wel.’ Moest ik mijn vraag drie keer herhalen voordat die gast me digde. Niet normaal meer. Maar toen ging ie met me mee. Hij zoeken. Hij niets vinden. Hij zeggen tegen mij dat ik een mail moet sturen naar het magazijn, want die hadden nog wel een exemplaar. Ik zeg: ‘Boks ouwe’ en taai af naar de compu om die fokking mail te sturen. Kwartiertje chillen. Dropt er een mail in m’n mailbox. Wat denk je? Volgens het magazijn lag fokking Stijloefeningen gewoon waar het fokking moest liggen en waar ik dus de hele fokking tijd had lopen zoeken! Dat dig je toch niet?<br><br> Kocht ik even later, in een babywinkel op het Bos en Lommerplein, vlak bij waar mijn huis woont, superlauwe babypatta’s. Helemaal master! ",
            "by": "Pietje Dollenkamp",
            "ageSuggested": "12+",
            "readTime": "10-20",
            "storyLength": "long"
        },
        {
            "nr": 85,
            "title": "Boers",
            "image": "nature.jpg",
            "text": "Ik stap dus op ut stationsplein in dieën groâte stad uut dieën bus, met mien zoân in zijne keierwoâguh. Mien zoân sloâpt. Gelaik n’n roâske. Ut regent en ut woâit. Ut volk war voârnoâm’luk met z’n eigens bezig. Kop in den kroâg, gok richting grond. En den deze war op weg noâr den Bibliotheek. Om een of ander boekske genaamd Stijloefening’n van een of andere oâteur uut Frankrijk genoâmd René Quenoâ te leiuh. War ik al n’n week of wa noâr op zoek. Wa ene brute schajtzooj ist hiero trouwens in den groâte stad. Ik loâp hiero oâver een of andere voâge plank hout. Oâveral waar’k kiek bouwputt’n en dergelaike. Heipoâlen dender’n mien oâruh binn’n, drilboâren drill’n mien trommelvliez’n d’ruut. Moâr ik stoâr mich doâr moâr nie an.<br><br> Wil ik doâr den bieb betrejuh, wo’k doâr aan mien mouw gesjord doâr zo’n vrouwke. Ge wit wel, me van die hoâr’n. Een permanenke of wee’k wa veur sjiek kapsel. Schoon vrouwke, kan’k oe wel zegguh. Ze vroâgt iets in een of ander toâlke da’k nie thuus brenguh kan. Zal wel Duuts wezuh of zu etwas. Ik zai wablief. En da vrouwke zai ut nogmoâls in da brabbeltoâltje van d’r. Moâr nu’k goe oplet, heur ik da ze hoâgstvermoedeluk vroâg: ‘Witte gij of di’t postkantoâr is of nie?’ Ut vrouwke loât mich n’n briefke zien , waarop ik Roâdhuusstroât ljees. Ik zai tegen da vrouwke, ik zai: woâr ziedegij mich veur an? Ik stoân hier op mien klomp’n en in mien boer’nkiel en gij loopt mich hiero dieën weg te vroâguh? Zijdegij helemoâl zot geworden? En weil ik da zai, kiekt da vrouwke achterom en zie daar n’n wagenke achteruut riedend weg jakkerûh. Ut vrouwke oârzel gjeen momentske en vliet er achteroân.<br><br> Ik stoâ bij dieën Q. Moâr hoe’k ok kiek, da boekske genoâmd Stijloefening’n zie’k d’r nie bij stoân. Dus di jong goât naar den kompjoeterkes en begint tegen een van dieën kompjoeterkes te schreien da Stijloefeningskes nie aanwezig is en of da normoâl war. Ge roâdt ut al: da kompjoeterke zai niks. Ge ken nog bejer un boâl hooi vroâguh om n’n koe te immiteren, of nie? Dus ik goâ noâr zunne knech die doâr an zunne sjiek buroke gezeten zijt. Dus ik zai tegen da menneke, ik zai: hedde gij Stijloefeningskes van Renéke Quenoâ, of nie? Dus da menneke klopt ut een en ander in op zijne kompjoeterke en op zunne gegeje moment zien ik um van zijne zetel afkomen en richting de Q lop’n. Dus ik zai tegen um, ik zai: hedde ge da boekske dus toch op voorroâd, of nie? En hij zai tegen mai, hij zai: Joâ. Dus ik zai, d’as mooi, zai ik. Moâr bij dieën Q oângekommuh, ziet da menneke dus helegaar niks van wa’k wilde. ‘Da’s dan froâi’, zai ik tegen ‘m. Dus hij zai tegen mich, hij zai: Ge kunt ut best n’n mail noâr da magazijn stur’n. Dus ik zai, da zou best, maar’k woâr ziedegij mich veur an? Ikwit dus bij God nie hoe’k da mot doen, n’n mailke sturen. Dus hij zai da hij ut wel efkes zou doen. Afijn, hij doe da dus, en een klein kwartierke loâter, krijg da menneke een mailske terug woârin stoât da Stijloefeningkes wel degelijk doâr is, woâr ut mot wezen. Moâr doâr he’k al reeds den ganse dag lopen koekeloere da ut n’n oârd ha, of nie?<br><br> Op boerderie Bosch en Lommer, koop ik n’n poâr klompkes veur mien zoân. Krek wa’k wou! ",
            "by": "Pietje Dollenkamp",
            "ageSuggested": "all",
            "readTime": "10-20",
            "storyLength": "long"
        },
        {
            "nr": 86,
            "title": "Alwetende verteller",
            "image": "nature.jpg",
            "text": "Kijk, daar gaat Max J. Molovich. Hij is net uit de bus gestapt en loopt nu achter een gifgroene kinderwagen waarin zijn zoon ligt te slapen. Zie ‘m daar toch dapper voortstappen over het stationsplein van Amsterdam. Het regent en het waait, maar Max stapt onverdroten voort. Het is een aardig ventje, ik mag ‘m graag. Hij behoort tot m’n favoriete personen in dit aardse tranendal. Hij is op zoek naar Stijloefeningen van Raymond Queneau in de vertaling van Rudy Kousbroek. Daar is hij al een tijdje naar op zoek, maar het boek is nogal gewild en nergens meer verkrijgbaar. Dus nu hoopt hij het te kunnen bemachtigen in de Openbare Bibliotheek van Amsterdam. Dat zal ‘m niet lukken, kan ik u nu al verklappen. Alhoewel, verklappen is een groot woord. Want hoogstwaarschijnlijk weet u, zeer gewaardeerde lezer, ook al dat Max dat boek binnen dit verhaal niet gaat vinden. Als u een volhouder bent heeft u dit verhaal al zo’n 85 keer gelezen, steeds in een iets andere gedaante. Dus u weet zo ongeveer wel wat er komen gaat. Net zoals ik dat weet. Zo weten u en ik dat hij het boek vandaag niet vinden zal. En zo weten u en ik dat Max nu over een houten plank loopt, die dienst doet als een soort loopbrug over modderige plassen. En dat hij kijkt naar de modderige bouwputten en luistert naar de heipalen en de drilboren.<br><br> Vlak voordat hij de bibliotheek wil betreden, zal Max staande worden gehouden door een vrouw die in het Engels met een Frans accent vraagt of dit het postkantoor is. Het is een beeldschone vrouw, met weelderig zwart krullend haar. De vrouw heeft haar informatie uit een reisgids uit 2001. Zo zie je maar weer: er kan een hoop veranderen in tien jaar. Maar op het moment dat Max aan de vrouw wil uitleggen dat dit niet het postkantoor maar de Openbare Biblitoheek is, zal achter de vrouw een oude, grijze Renault 21 wegrijden. Achter het stuur zit de echtgenoot van de vrouw. Hij is in de veronderstelling dat zijn vrouw zo dadelijk het postkantoor binnen zal gaan en is op zoek naar een plekje om te parkeren. Hij doet dat achteruit rijdend, daarbij kijkt hij over zijn schouder met als gevolg dat hij niet ziet dat zijn vrouw zich omkeert om naar hem toe te rennen. Want dat is wat er, tot een lichte verbazing van onze dappere held, zal gebeuren. De vrouw rent weg, en zal haar echtgenoot pas een half uur later zien. Nat gerekend als een verzopen katje.<br><br> Kijk, daar is Max al op de tweede verdieping van de biblitoheek. Hij staat bij de Q van Queneau te zoeken. Daar zal hij Stijloefeningen niet vinden. Hij zal bij de P en de R kijken, en ook daar zal hij niks vinden. Hij zal voor de zekerheid op de computer kijken en daarop zal hij lezen dat het boek gewoon op de plank hoort te liggen. Maar daar ligt het boek niet. Het boek ligt namelijk heel ergens anders, namelijk tussen de esoterische zelfhulpboeken van lieden als James Redfield en Rhonda Byrne en Eckhart Tolle en hoe ze ook allemaal mogen heten. Het boek is daar neergelegd door een gefrustreerde student Franse literatuur in de 20e eeuw en zal pas in het jaar 2018 gevonden worden, want al die zelfingenomen zelfhulpzoekers zien wel dat Stijloefeningen niet thuishoort tussen de Celestijnse Belofte en De Kracht van het Nu en Het Boek Met Alle Antwoorden, maar ze zijn zo met zichzelf bezig dat het niet in ze op komt om het boek even aan een bibliotheekmedewerker te geven. Nee, ze pakken het op, geïntrigeerd door de titel, kijken het in, begrijpen niet wat ze zien en leggen het weer terug.<br><br> Maar waar was ik? O ja, Max zal zijn vraag voorleggen aan een medewerker. En de medewerker zal mee helpen met zoeken, maar ook de medewerker zal niks kunnen vinden. Want ook de medewerker weet niet dat Stijloefeningen verdwaald is. En de medewerker zal aanraden om een mail te sturen naar het magazijn, omdat die ongetwijfeld nog een exemplaar zullen hebben. En Max stuurt braaf die mail. En krijgt een kwartier later een mail terug waarin staat Stijloefeningen van Raymond Queneau gewoon op de daartoe aangewezen plek stond. Max zal een vermoeide zucht slaken. Hij zal het pand verlaten en hij zal de bus terug naar huis nemen. En in een babywinkel op het Bos en Lommerplein zal hij een paar babyschoentjes kopen. En later die avond zal hij het avontuur van die dag op vier verschillende wijzen vertellen, bij wijze van eerbetoon aan Raymond Queneau. Of eigenlijk: omdat hij dat gewoon leuk vond om te doen. Maar zodra hij die eerste vier Stijloefeningen heeft geschreven, zal Max Molovich, de goeierd, begrijpen dat er nog 95 zullen moeten volgen. Want wie 1 t/m 4 zegt, moet ook 5 t/m 99 zeggen.<br><br> Die nacht kan hij de slaap niet vatten. ",
            "by": "Pietje Dollenkamp",
            "ageSuggested": "all",
            "readTime": "20+",
            "storyLength": "veryLong"
        },
        {
            "nr": 87,
            "title": "Code",
            "image": "nature.jpg",
            "text": "Kraak de code en win een romantisch etentje met de verwarde man.<br><br> In kwellende situaties toveren apen pennenvruchten uit invloedrijke tapijthandelaren. De engelen buigen uitermate succesvol en negeren langzaam onze overrijpe politieke overlevingstrategieën. Verveelde en radicaal hompiekurkende ettertjes tegelen slablaadjes tot appelmoes. Tevens, in overleg, nagelen schoolverlaters patatjes. Leipe eekhoorntjes in Napels, met immorele jaknikkers naaien ze ogenblikkelijk, ontegenzeggelijk negerzoenen. Laaiend in grote Tefalpannen. Iedere nestor ziet in jaarringen nevels. Klote. Iemand nestelt de eerste relschoppers wat aardbeienijs. Geleidelijk etend negeren Tellsellkijkers een snelkookpan. Laat andere potloodventers een nagelschaartje halen! En tepelkloven redden Elsbeth geenszins. Elke non tegen elke non haalt elf tegelzetters. Want anders aait iemand Theo. De elf meningen etsen niets sympathieks. En nog kopen Ieren juichend katholieke enkelbandjes?! Negen andere aambeelden aan rariteitenkabinetjes belegeren elf negers. Evenzoveel Denen en Noren. Alles aan nietszeggende hoofden ezelt treinverkeer en inboedelverzekeraars. Nog dagelijks veilt Anton nepbontjassen. Help, eendracht tekent plantsoenendiensten! Leer eigenwijsheid in neofoetale mammoettankers of eet taugé. Ik kook over van energie, ruik elke eeltplek, nopende puist, lachende aambei. Nog kunnen velen eerder roken dan etteren. Raar maar eventueel toch aanbevelenswaardig. Als niemand beschonken en individueel de eekhoorntjes kapot ademt. Nooit te eenvoudig neuzen, daapse ingenieurs! Eerst poepen en bouten. Of uitwaaien. Weliswaar plukt u teelballen, tyfuszakjes en neuspuisten. In kraakheldere bewoordingen ebt Nico overige paaseitjes weg. En goed! Niemand anders aardt raar, Duitsers excluded. Buiten invloederijke brekebeentjes lobby ik ordentelijk tot halverwege Enkhuizen. En kijk omstreeks morgenochtend steevast Telekids, in jeugdigheid lekker onovertroffen. Egels fotosynthetiseren eventjes niet in naaldwouden. Geen enkele noot van anderen negeert Queneau. U etaleert nieuwe enkelbandjes. Ach, u treitert elfjes. Leendert en Nico eten noedels.<br><br> Vretend laten arendsjongen konijnenbotjes vallen op ordentelijk ratten die aanvankelijk toneelstukjes instuderen. Krijg de Engelse bibbers, indigolul. En blijf in nevelen gehuld, anale hopjesliefhebber. Ongelooflijke uilebal. Druilerige theezakjesuitknijper. Elke eenvoudige neringhouder vouwt rouwkorsten om uw wijf, maar ik jaag stuipen tot aanstaande aarswonden! Nertsen dragende eikelvreters. Zelden echt willen indoctrineren. Lepelend welt Eddy teennagels. En niet olieverfachtige, feeërieke diepvrieskippenpootjes in tapirsaus. Helemaal echwel toppie! Panfluiters openen stationsrestauratie, tevens kiosk. Aan niemand toefluisteren. Of ordentelijk raadgeven. In sociale tijden eten rillende wolven ijlende jongen. Later is korter, weet iedereen. Laat u inenten tegen laadkleppen en genetische grogs. En niemand weet alles. Amper reed ze elders naartoe. Amper aardt regenval tot oefenwatertjes en metawatervallen of elke troepoudste katapulteert iemand. Ja, klote toch?! Zelf eten arendsjongen chocoladetruffels. Hij tekent echter retegoed op muren, wanden, aardewerk, appelbomen, roterende eenpersoonspannetjes. En niemand anders urineert tegen Otto! Weet elke gordijnverkoper. Rijdend is Jean diep tevreden. Zoë etaleert rennend een niet te weerstaan elfde gebodje.<br><br> Bezemend of vervend, en Nico is sympathiek. Het eetlustvervangende tepeltje betaalt otzet enerverende kopermunten. Nog elf reigers grijpen ergens Nico’s strot tot eekhoorntjesbrood. Veel indigo’s neuken daapse echtbrekers. Nog volgens onder liggende gansjes eert niemand Simon, de eftelingkenner. Computers openen mega-store, peuter uilebalt traag en raar in sloten. Help eenvoudige tuinbroekjes bij oefensessies. Een kraaloogjesverzamelaar eert ronduit wel. Ezels, leipo’s. In kooigevechten grijpt Anton naar ambivalente aalscholvers. Reutelend en enerverend neukt Medvedev Engelse diplomaten en weteringcircuitminnende, eensgezinde radicalen. Krijg eerdaags rabiës! Of ook Kleverman het in jijbakken kan aantonen negeert het eventuele tranentrekkende boekwerkje of eenheidsworst kan nog internationaliseren. Enerzijds tyfus (vrienden, indianen, negers, denen, Engelsen, Noren, Hunnen, Indiërs, jodens, zieners, elfjes, godenzonene, trekpaarden, dazen), anderzijds tentharingen. In kogelronde e-mails entert Nico meeldraden aan Italiaanse luipaardvangers. Nog aardige, algehele rariteiten. Het eventuele tegenzetje mag anderzijds graag apentrots zitten immobileren. Ja, nee, maar… Of elcerlyk tot sauerkraut tuurt: u roept en noopt. Dralend iemand emotioneel hoereren. Evenveel buisposten beven eventjes nog na. Of gooit een Engelsman nooit, ever. Xylofonen eroderen metterjaren paradijsachtig. Levend aarden aardappelen religieuzer. Meersterlijke aria’s ademen rare vogels. Ogenschijnlijk lijken gevers en nemers stichtende heilzoekers. Even toch meegeroken aan grote azijn zeikende, in Juinen naaiende ladenlichtende, invloedrijke grootinquisiteur! Tot het eventuele tekentafeltje behoeden ochtenderecties eikels. Kut, God… en waar onzin ontstaat, neigen waarheidszoekers afkeurend achterop rakend het ene terloopse hoorspel of operette reutelend tegen te episteren. Luie indianen geven graag. En nu.<br><br> Iemand negeert eventjes een babywinkel aan babykleertjes. Yoghurt waait in nevenliggende kelders. Eelt ligt op Perzische hevelvoetjes en trommelt broze omstanders. Slaapverwekkende engeltjes negeren liever ons mensen met eeltbulten. Radeloos punnikt Lorelei eenhoorns in negligé’s. Klootzak, of ondoorgrondelijke penis? Ik koop babyschoentjes aan Bosch Y Schaduw. Chocolade hoentjes om even niets te jonassen. En stiekem vreet Olaf onze radijsjes. Men neme zuigzoenen onder octrooi. Nu! ",
            "by": "Jos Hijlen",
            "ageSuggested": "all",
            "readTime": "20+",
            "storyLength": "veryLong"
        },
        {
            "nr": 88,
            "title": "Klumperbeven",
            "image": "nature.jpg",
            "text": "Ik bus de stap uit en been met gepaste zwind over het stationsplein. In mijn zoon ligt de kinderwagen te slapen. Het pijpt regenstelen en er guurt een winderige waai. De mensen keren in zichzelf gelopen, kraag in de kop, grond richting neus. Het is hier niet bepoeld een vrolijke baal. Wat een zeringtooi! Amsterdam lijkt wel één blote grouwput. Drilpalen en heiboren trommelen mijn teistervliezen. Ik plank verder over een loop. Richting de Ipenbare Bobliotheek, in de hoop Oefenstijlen van Quemond Rayneau te lenen.<br><br> Vlak voordat ik de betreed wil bibliotheken, trekt een jas mij aan m’n vrouw. Het is een beeldvrouwe schoon, met haar zo raaf als de zwarten. Ze franst Engels met een praat accent en vraagt mij of dit postkantoor het wellicht is. Er heeft hier inderdaad post een ooitkantoor gestaan, lang geleden. Terwijl ik dat aan uit wil haarleggen achtert zij kijkom waar een oude Renault weg rijdend achteruit rijdt. Ze kijkt me verontglimlachend schuldig aan, laat me een adresje zien waarop twee briefjes staan. Staarhuisraad, lees ik. Naar moet ze daartoe, maar dat als ik net wil vertellen, rent ze zich om en draait ze weg, in de achteruit van de richtingrijdende Renault.<br><br> Boven, op de verdiepte tweeling, qoek ik bij de zoek naar Oefenstijlen. Maar hoe ik oek zook, het vind is niet te boeken. Ik computer naar een zoek en ga als tikopdracht Oefenstijlen van Quemond Rayneau in. Volgens de catagale digitogus is het boek gewoon aanwezig. Omdat ik zaak wil zijn van m’n zeker, hulp ik de roep in van een medewerker. Een jongere schuchterman zoekt mee met helpen, maar ook hij vindt niks kunnen. Hij tipt me wel de geef om even een stuurtje naar de mail te magazijnen. Kost je een tijdje kwartieren, maar bij de heb moeten ze ‘m zeker magazijnen. Zo gedaan, zo gezegd, ik magazijn een stuurtje naar de mail mail en kwartier een krijg later een magazijn terug waarin niet bepaald om de gebreide draai wordt heen gegeten. Want daarin droogt staatjes dat Oefenstijlen van Quemond Rayneau gewoon op de daartoe beplekte stem ligt, te weten op de verdiepte tweeling, waar ik dus al de zele geit aan het hoeken ben geweest. Ik was dus mooi met een blije mus doodgemaakt.<br><br> Een laatje tijder, in een winkelbaby op het Lom en Bosserplein, zoon ik scheteboentjes voor mijn koop. ",
            "by": "Pietje Dollenkamp",
            "ageSuggested": "6+",
            "readTime": "10-20",
            "storyLength": "middleLong"
        },
        {
            "nr": 89,
            "title": "Zombie",
            "image": "nature.jpg",
            "text": "Duizenden hongerige ondoden lopen zielloos over het stationsplein. Op zoek naar voedsel, naar half vergane hondenlijken, naar vers mensenvlees. Het is gekkenwerk dat ik hier ben, maar de brandstof van de bus is op. Ik hoopte dwars door de menigte wandelende lijken heen te kunnen rauzen. Maar het mocht niet zo zijn. Ergens ter hoogte van het gebouw dat ooit Oibibio huisvestte, hield de bus op met rijden. Ik heb ‘m uit laten rollen en nu loop ik hier. Onder mijn gele regenpak heb ik mezelf in aluminiumfolie verpakt in de hoop niet besmet te worden door de verontreinigde miezerregen. Donkere wolken hangen als een woedende God boven het troosteloze Centraal Station. Een venijnige wind rammelt aan de kapotte ramen. De kinderwagen die ik voortduw zit vol met jachtgeweren, ijzeren staven, keukenmessen, een shotgun en een kettingzaag. Maar als ik dat hier moet gebruiken… als ze merken dat ik nog niet dood ben… dan ben ik verloren, dat weet ik maar al te goed. Waarom doe ik dit eigenlijk? Om Stijloefeningen van Raymond Queneau te kunnen bemachtigen. Tja. Als ik mij iets in m’n hoofd haal, dan rust ik niet voordat ik het voor elkaar heb. Zo ben ik. Daar kan geen bloeddorstige ondode ook maar iets aan veranderen. Gelukkig zijn ze te veel met zichzelf bezig om me op te merken. Ik heb het gehaald en loop nu over een plank. Links en rechts modderige bouwputten die er verlaten bij liggen. Beneden vechten drie schurftige honden om een groen uitgeslagen mensenbeen.<br><br> Voor de bibliotheek. Een aantal letters die ooit, in betere tijden, samen met een een aantal andere letters boven de ingang de woorden Openbare Bibliotheek vormden, liggen op de grond. De ruiten van de bibliotheek zijn stuk voor stuk gesneuveld. Ik kijk naar boven. Het gebouw hangt dreigend over me heen, als een enorme grafsteen die mij elk moment kan verpletteren. Ik pak voor de zekerheid m’n shotgun uit de kinderwagen en laad ‘m door. Net als ik naar binnen wil gaan, voel ik dat er iemand aan mijn rechterbeen hangt. Als in een reflex geef ik een trap naar achteren, draai me om en schiet een kogel dwars door het hoofd van een vrouwelijke zombie. De kogel mist z’n uitwerking niet: haar halve hoofd is weg. Haar gitzwarte krullen bungelen op haar rechterschouder. Waar ooit haar rechteroog had gezeten zit nu een groot gapend gat waaraan een oor bungelt. POST OFFICE, schreeuwt ze. Ik hoor dat ze een Frans accent heeft. Ooit heeft hier inderdaad een postkantoor gestaan. Lang voordat Amsterdam besmet raakte met het virus. Terwijl ik mijn shotgun herlaad, draait de ondode vrouw zich om en waggelt ze met haar armen vooruit richting een achteruit rijdende Renault 21 waarin een lachend skelet achter het stuur zit. Lappen vlees hangen aan zijn schedel. Ik schiet de vrouw in haar rug. Flarden bedorven zombievlees vliegen in de rondte, maar de vrouw blijft half vallend doorlopen.<br><br> Boven op de tweede verdieping. Het is een chaos hier. Alle ramen zijn eruit. Er liggen meer TL-buizen kapot op de grond dan dat ze aan het plafond hangen. Overal liggen boeken. Bij de Q zijn zowaar een aantal boeken van Queneau te vinden, maar uiteraard zit Stijloefeningen daar niet bij. Dat zul je altijd zien. Ik loop naar de bureaus waar eens de computers stonden. Er staan er nog wel een paar. Maar alles is eruit gehaald. Volledig ontmanteld. Aan diggels geslagen beeldschermen. Maar terwijl ik hier sta, zie ik dat er iemand achter een bureau zit. Ik laad mijn shotgun weer en sluip op de persoon af, die diep geconcentreerd boeken aan het sorteren is. Een vrij gave, van enige blos voorziene huid doet mij vermoeden dat ik hier met een levend wezen te maken heb. Als ik hem vraag wie hij is, schrikt hij zich helemaal het apenzuur. Maar hij hervat zich vrij snel door een AK47 te pakken en in het wilde weg te gaan schieten. Gelukkig is de man zo bijziend als een Kentucky Fried Chicken, zodat ik tijd heb om me te verschuilen achter een stuk of tien zo te zien amper gelezen exemplaren van De Ontdekking van de Hemel. ‘Ola supermercato‘, schreeuw ik, ‘ik wilde alleen maar weten of jullie Stijloefeningen van Raymond Queneau hebben.’<br> ‘Zeg dat dan’, schreeuwt de medewerker.<br> ‘Ik ben op zoek naar Stijloefeningen van Raymond Queneau.’<br> ‘Bij de Q’, schreeuwt de medewerker.<br> ‘Daar lag ie niet.’<br> ‘Misschien heeft het magazijn nog een exemplaar’, zegt de medewerker.<br> ‘Hoe weet ik dat?’<br> ‘Moet je even een mailtje sturen.’<br> ‘Zijn er nog computers die het doen dan?’<br> ‘Nee.’<br> ‘Hoe moet ik dan een mailtje sturen?’<br> ‘Goed punt. Laat mij daar even over nadenken.’ Zegt de medewerker.<br><br> Vijftien minuten later deelt de medewerker mij mede dat er lang over heeft nagedacht, maar dat hij geen idee heeft hoe je het magazijn zonder mail moet bereiken. Enigszins teleurgesteld begin ik aan de barre tocht terug.<br><br> Op het Bos en Lommerplein, vlak bij mijn schuilplaats onder de restanten van de ringweg, vind ik in een verlaten babywinkel een paar prachtige babyschoentjes voor mijn zoon. ",
            "by": "Pietje Dollenkamp",
            "ageSuggested": "12+",
            "readTime": "20+",
            "storyLength": "veryLong"
        },
        {
            "nr": 90,
            "title": "Telegrafisch",
            "image": "nature.jpg",
            "text": "BUS STOPT STOP NAAR BIBLIOTHEEK VOOR STIJLOEFENINGEN STOP VAN RAYMOND QUENEAU STOP REGEN EN WIND MENSEN IN ZICHZELF GEKEERD STOP MODDERIGE TERINGZOOI HIER STOP DRILBOREN EN HEIPALEN TEISTEREN TROMMELVLIEZEN STOP VROUW VRAAGT IN ENGELS MET FRANS ACCENT OF DIT POSTKANTOOR IS STOP ONTKENNEND ANTWOORD WORDT NIET GEHOORD WEGENS WEGRENNEN NAAR ACHTERUITRIJDENDE RENAULT STOP TWEEDE VERDIEPING BIJ Q STOP STIJLOEFENINGEN NIET AANWEZIG STOP VOLGENS COMPUTER WEL STOP MEDEWERKER ZOEKT MEE STOP OOK NIKS STOP VOLGENS MEDEWERKER EXEMPLAAR IN MAGAZIJN STOP MAIL NAAR MAGAZIJN STOP MAIL VAN MAGAZIJN STOP VOLGENS MAGAZIJN STIJLOEFENINGEN GEWOON AANWEZIG OP DAARTOE BESTEMDE PLEK STOP KUT STOP BABYSCHOENTJES IN BABYWINKEL OP BOS EN LOMMERPLEIN STOP OOK MOOI STOP",
            "by": "Pietje Dollenkamp",
            "ageSuggested": "18+",
            "readTime": "1-5",
            "storyLength": "short"
        },
        {
            "nr": 91,
            "title": "Zoon",
            "image": "nature.jpg",
            "text": "Vroem. Tuut tuut. Whèèèh!! Die! Die! Whèèèh! Die! Die! Hjumhjumhjum. Zzzzzzzzzz.*<br><br> Zzzzzzz.**<br><br> Zzzzzzz. Hjumhjumhjum. Zzzzzzz. Grumbl. Huh? Whèèèh. Die! Die! Papa? Hjmwhumwhum. Boe?Boe? Hjmwhumwhum. Whèèèh!!! Die!***<br><br> Zjjoemmm. Vroem. Tuut tuut. Schoe!****<br><br> * We zitten in zo’n enorme auto, samen met een aantal andere mensen. Ik voel dat ik elk moment in slaap kan vallen. Ik gooi woedend m’n speen weg. Papa pakt de speen op, doet ‘m even in zijn eigen moment en stopt ‘m dan in mij. Ik haal de speen eruit en gooi hem weer woedend weg. Dat herhaalt zich een paar keer. Totdat ik me helemaal leeg gezogen voel. Ik kan niet meer. Ik begin op de speen te zuigen en binnen een paar seconden wordt de wereld troebeler en nog een paar seconden later ben ik weg. Het deint lekker. Ik hoor wat gekraak, het wordt wat benauwder. Even later hoor ik een sissend geluid. Het is ineens een stuk kouder. Er klinkt een zacht getik. Ik hoor voetstappen van heel veel mensen. Stappe stappe stappe. Ik hoor gedreun en gedril.<br><br> **Ik hoor papa praten tegen een vrouw die niet mama is. Ze brabbelen in een onverstaanbaar taaltje. Even later voel ik dat de temperatuur aanzienlijk is gestegen. Even word ik zwaarder, dan heel even lichter. Ik zweef. Het wordt rustig. Er heerst hier een aangename sfeer. Vrolijke lichtvlekken vliegen voor mijn gezicht. Daar komt mama aan, met aap.<br><br> *** Grote, witte, lichtgevende ballen stuiteren voor mijn ogen. Aap danst. Mama danst mee, ze is heel erg vrolijk. Papa zegt iets. Ik zie ‘m niet. Hij zegt: ‘Ik ben op zoek naar Stijloefeningen van Raymond Queneau.’ Ik vlieg met mama en aap over de stad die van mij is. Papa zegt iets over de computer en dat het er moet zijn, maar dat hij niks kan vinden. Ik suis naar beneden, de grond glijdt onder me weg. Ik kom ineens tot stilstand. Ik kijk omhoog. Papa en een man die ik niet ken staan voor een kast die vol staat met boeken. Zo’n soort kast hebben wij thuis ook. Ook vol met boeken. Ik vind het leuk om die boeken eruit te halen en ze op de grond te gooien. Dat vind ik misschien wel het leukste wat er is. Ik doe het bijna elke dag. Papa en mama laten de boeken vaak op de grond liggen. Dat vind ik wel jammer, het geeft een slordige indruk. Papa gaat achter me staan. En het volgende moment zoeven we door de ruimte. Ik zie overal boeken. Zoveel boeken heb ik nog nooit bij elkaar gezien. Waar ik ook kijk, ik zie boeken. Ik hoop dat ik ze zo meteen op de grond mag gaan gooien. Wat is dit eigenlijk voor wonderlijke plek? Hoe ben ik hier gekomen. De man kijkt overal naar de boeken. Hij vindt het jammer, dat zie je aan z’n gezicht. Wát hij precies jammer vindt, dat weet ik niet zo goed, maar dát hij het jammer vindt, dat is wel duidelijk. Hij zegt tegen papa dat papa een mail naar het magazijn moet sturen. Papa bedankt de man uitvoerig en loopt dan naar een tafel en begint te tikken op iets zodat er op het scherm iets gebeurt. Dat doe ik ook graag, thuis. Het duurt een tijdje. Ik zit hier maar, in m’n wagen. Ik heb het eigenlijk wel gehad. Ik wil rijen. Ik zeg er wat van. Papa zeg dat ik rustig moet doen. Maar daar trek ik me niks van aan. Ik zit hier maar, ik kan niks doen, ik wil eruit, maar ik kan niks doen, behalve schreeuwen, dus doe ik dat maar. O wacht, ik kan ook m’n speen weggooien. Ik gooi m’n speen weg. Papa pakt ‘m op en doet ‘m in zijn broekzak. Maar dat is niet de bedoeling! Ik schreeuw nog harder. Papa zucht, haalt de speen uit z’n broekzak, doet ‘m eerst in zijn mond en dan in mijn mond. Waar ik ‘m meteen uithaal om ‘m weg te smijten. ‘Goed, jij je zin’, zegt papa. Hij pakt de speen op, doet ‘m in zijn mond, dan in de mijne, gaat achter de wagen staan en even later vliegt de wereld weer achteruit. Ik zie heel veel mensen, maar heel veel zeggen ze niet. Ik voel me weer lekker. Ik vind het prima om stil te moeten zitten, maar dan moet op z’n minst de rest van de wereld bewegen. Ineens stopt de wereld weer en staan we weer bij zo’n lichtgevend kastje. Papa doet weer wat en begint dan ineens hardop te lachen. Lachend gaat hij achter me staan, waarna de wereld weer in beweging komt. We gaan twee schuifdeuren door. Ik even lichter, even zwaarder en dan staan we weer in een andere ruimte.<br><br> **** De wereld zet zichzelf weer in beweging, het gebouw verlaat ons, we zoeven over een plank, gekloenk en getril dringt mijn oren binnen, ik zie heel veel mensen, we stappen zo’n grote auto in, met andere mensen. Ik kijk graag naar mensen, ze zijn zo grappig allemaal. Zo raar. Het duurt wel wat lang, vind ik. Ik wil bijna gaan protesteren en heb m’n speen al in de aanslag als papa de kinderwagen beetpakt. Papa draait me een kwartslag en dan verwijdert de bus zich van me. Even later staan we buiten. Lekker, frisse lucht. Maar niet voor lang, want we rijden die babywinkel binnen waar papa en mama al heel vaak naar binnen zijn geweest, maar waar ze bijna nooit iets hebben gekocht, behalve dingen die helemaal niet handig bleken. Papa staat met schoenen in zijn hand. Hij houdt de schoenen tegen mijn voeten. Het zijn mooie schoenen. Donkerblauw met rood. Toevallig twee van mijn lievelingskleuren. ",
            "by": "Pietje Dollenkamp",
            "ageSuggested": "all",
            "readTime": "20+",
            "storyLength": "veryLong"
        },
        {
            "nr": 92,
            "title": "Versgezocht",
            "image": "nature.jpg",
            "text": "Het was in de omstreken van een gure februaridag rond het middaguur. Mijn zoon lag in zijn kinderwagen te slapen als een oude jamaicaan die teveel Rum achter de ontbrekende kiezen heeft. Ik stapte het gemeenteblik uit met de stramheid van een bejaarde ooievaar. Ik zet mijn welgevormde voet richting het stationsplein. De mensen krioelen door elkaar heen als een sprinkhanenplaag, door God gestuurd om mij iets duidelijk te maken. Hun gezichten, zuur als pakken melk die drie dagen in de verzengende hitte tevergeefs hebben moeten wachten opgedronken te worden. Dankzij een striemende wind geselt de miezerregen mijn gezicht als de zweep van een oud-galeislaaf die in mij zijn vroegere beul denkt te herkennen. Ik ben bezig aan een alles opslorpende queeste naar een vrucht van literaire genialiteit, genaamd Stijloefeningen van de Franse letterenmastodont Raymond Queneau, een man in wiens schaduw hooguit zijn eigen schaduw mag staan. Het boek is even moeilijk vindbaar als een scheet in een bubbelbad, vandaar dat ik mijn geluk hoop te beproeven in de Openbare Bibliotheek van Amsterdam. Om daar te geraken, blijk ik over planken te moeten lopen met aan weerszijden afgronden met een diepte die doet denken aan de ogen van het meisje van Yde. Heipalen beuken als de wanhopige koning van Siam op de deur van zijn ouderlijk huis. Drilboren trillen de grond naar z’n grootje.<br><br> Voor de bibliotheek, vlak voordat ik deze wil betreden, word ik staande gehouden door een vrouw met krullend haar, zo zwart als de longen van Humprhey Bogart. De vrouw vraagt, in het Engels met een accent dat doet denken aan Charles Aznavour die She ten gehore brengt, of dit wellicht het postkantoor is. Nu weet ik toevallig dat ooit, in een verleden dat inmiddels lang en breed achter ons ligt als een dikke, soezende kat op kopse kant van de rugleuning van de bank terwijl je naar een zoveelste herhaling van The Dukes of Hazard aan het kijken bent, hier het even trotse als inmiddels ter ziele postkantoor heeft gestaan, maar dat dit nu geenszins het geval is, zodat de vrouw hier niet bepaald aan het juiste adres is, hetgeen ik haar met alle liefde wil vertellen, ware het niet dat zij wordt afgeleid door een roestig vehikel dat achter haar achteruit rijdend de spreekwoordelijke snor aan het drukken is, met als gevolg dat, net als ik haar mijn kennis aangaande de postkantoren in onze geliefde hoofdstad wil delen, zij de zogenaamde benen neemt en richting de pruimentijd vliedt.<br><br> Binnen, op de tweede verdieping begin ik mijn zoektocht, even logisch als voorspelbaar, bij de Q van Queneau. Echter, tot mijn niet geringe leedwezen blijkt het boek even onvindbaar als goede smaak in de huiskamer van Gordon. Maar omdat ik nooit te beroerd ben om het zekere voor het onzekere te nemen ook al is er een aan zekerheid grenzende waarschijnlijkheid dat mijn poging het zekere voor het onzekere te nemen tevergeefs is, raadpleeg ik de computers die er die dag bij liggen als een stel zonnende zeehonden op het wad. En wie schetst mijn verbazing dat, als ik de juiste zoektermen in tik, Stijloefeningen wel degelijk aanwezig blijkt te zijn op de daartoe bestemde plek. Ik besluit mijn zoektocht niet meer alleen voort te zetten en roep de broodnodige hulp in van een medewerker die eruit ziet als een kruising tussen een jonge Cassius Clay met tuberculose en de hondjes van Pim Fortuyn. Nadat ik heb uitgelegd wat de situatie is, besluit de jongeman met mij mee te zoeken, maar ook hij, zo zal niet veel later blijken, blijkt niet in staat om het boek te vinden, noch op de daartoe bestemde plek, noch op enige andere plekken waar het boek min of meer logischerwijs zou kunnen zijn neergelegd door lieden even vakonbekwaam als nonchalant. Met het dunne stemgeluid van een jonker die in een publieke waterplaats in het achterwerk wordt geknepen en niet gediend is van deze attentie, vertelt de medewerker mij dat ik mijn geluk moet beproeven bij het magazijn. Dit kan middels het componeren van een mail, waarna ik voor de duur van 1/96e dag dien te wachten op antwoord. Als ik dit antwoord dan uiteindelijk daadwerkelijk onder mijn vermoeide ogen krijg, wil mijn broek aanstalten maken om van mijn kont te zakken, ware het niet dat mijn broek niet de beschikking heeft over een eigen wil. Dit omdat Stijloefeningen, aldus het alwetende magazijn, gewoon aanwezig zou moeten zijn op de daartoe bestemde plek, te weten bij de Q van Queneau waar ik al minstens sinds het uur van de draak aan het zoeken was.<br><br> Later, toen de zon reeds verscheidene graden gedaald was op de monumentale trap van zijn hemelse zegetocht en ik mij wederom had laten vervoeren door een buswagen van dezelfde lijn, schafte ik in een babywinkel op het Bos en Lommerplein, een paar schoenen voor mijn zoon aan. ",
            "by": "Pietje Dollenkamp",
            "ageSuggested": "all",
            "readTime": "20+",
            "storyLength": "veryLong"
        },
        {
            "nr": 93,
            "title": "Nico Dijkshoorn die Mart Smeets imiteert",
            "image": "nature.jpg",
            "text": "Noot vooraf: de heer Nico Dijkshoorn hecht eraan te melden dat hij onderstaande niet heeft geschreven.<br><br> Ik stap uit een, ja wat is het eigenlijk?, een bus. Lijn 21? Zou zomaar kunnen. Twaalf uur. In de middag. Mijn zoon, luistert u mee?, mijn grandioze zoon, diezelfde zoon die zojuist nog die knotsgekke bus bij elkaar zat te janken alsof, alsof zijn leven ervan af hing, díe zoon ja, precies die zoon… die slaapt nu als een roos in zijn, hoe zou ik het noemen – in zijn kinderwagen? Lijkt er wel op. Maar wat een weer jongens! Hahaa! Wat een weer! Wat! Een! Onwaarschijnlijk! Weer, lieve mensen! De wind, die knotsgekke wind, diezelfde wind die al sinds het begin der dagen over deze aarde ronddwaalt, die dwaalt nu hier. Hier en nu. Over het Stationsplein. Dat knotsgekke, heerlijke plein. En dan die regen! En de mensen? Die grandioze gekken? Die – mag ik dat zeggen?, ja dat mag ik zeggen – die mensen die zich geen ene mallemoer van hun medemens aan trekken. Na ons de zondvloed! Die mensen lopen nu op het stationsplein. Zo is het toch? Zo. Is. Het. Maar wat doen wij hier, op dit knotsgekke plein? Waarom begeven wij ons in dit troosteloze, dit – mag ik dat zeggen? ja, dat mag ik zeggen – dit kloteweer, waarom begeven wij ons hier? En nu? Omdat wij, waarde kijkers, omdat wij op weg zijn naar de bibliotheek. Ja, u hoort het goed, naar de Openbare Bibliotheek nog wel. Om Stijloefeningen te lezen, dat knotsgekke Stijloefeningen van die – mag ik dat zeggen? ja, dat mag ik zeggen – grandioze gek Raymond Queneau. C’est le tongue qui fait le musique, dat kent u. Maar kijk – wat is dit? Lopen wij hier ineens over en plank? Met aan weerszijde, hoe zal ik het noemen?, ordinaire bouwputten. Wat hoor ik daar? Hoor ik daar dat knotsgekke, stoempende geluid van heiende heipalen en trillende drilboren. Je moeder op een houtvlot, zul je bedoelen!<br><br> Vlak voor ik die heerlijke, knotsgekke bibliotheek wil ingaan, word ik aan mijn peperdure Noorse trui getrokken door een, hoe zou ik het zeggen, een vrouw, meneer! Heus! Een vrouw, een grandioze, knotsgekke vrouw, die zich door niets en niemand de wet laat voorschrijven! Een heerlijke vrouw! Een vrouw uit duizenden. Een vrouw die – mag ik dat zeggen? ja, dat mag ik zeggen – die ik zo, hier en nu op de tafel zou willen leggen om eens goed, ja, hoe zeg ik dat netjes, een veeg te geven die zij zich nog zou heugen totdat – mag ik dat zeggen? ja, dat mag ik zeggen – totdat er gras op haar buik groeit. Ze vraagt iets – wat? ik weet het niet, ik was te druk bezig met het luisteren naar mijn eigen gedachten. De vrouw heeft zwart haar. Prachtig! Zwart! Wit! Zo lang het maar geen grijs is. Grijs is saai. Grijs is de middelmaat. Grijs is waardeloos. Grijs is niks. Grijs is kleurloos. En terwijl ik zo in mijn – mag ik dat zeggen? ja, dat mag ik zeggen – mijn boeiende gedachten verzonken ben, rent de vrouw weg naar een, wat is het?, een muisgrijze Renault die achteruit rijdend van ons weg rijdt. Vreemd? Ja, best wel. Dat mag je gerust weten.<br><br> En dan? Ja, dan! Dan sta je ineens op de tweede verdieping. Te zoeken. Bij de Q. Naar Stijloefeningen. Naar dat knotsgekke boek van die knotsgekke schrijver. En dan staat het er niet. Wat doe je dan? Dan kijk je voor de zekerheid nog even op de computer. Op die ontzettend gekke, grandioze computer. Maar wat lees je daar? Wat staat er op dat scherm te lezen. Wat zeggen die knotsgekke lettertjes op dat lichtgevende beeld? Dat het boek wel aanwezig is. Vreemd? Ja. Vreemd. Gek? Ook. Ja. Gek. Onbegrijpelijk? Nee. Dat niet. Dus wat doe je dan? Ga je dan nog een keer kijken? Nee. Er is niks met je ogen. Ja, ze hebben een brilletje nodig, maar verder functioneren ze nog uitstekend. En dan ga je naar zo’n medewerker, en die vertel je wat het probleem is, wat het knotsgekke, alle wetten van het universum tartende probleem is. Wat je hebt, gooi je eruit! Smijt je eruit! Maar die medewerker – mag ik dat zeggen? ja, dat mag ik zeggen – is een uilebal van het zuiverste water. Want wat doet hij? Wat doet die knotsgekke uilebal? Die zoekt waar jij ook net hebt gezocht. En wat gebeurt er dan? Wie het weet mag het zeggen. Mag ik het zeggen? Ja, ik mag het zeggen, want de medewerker, die rare snijboon van een medewerker, die vindt uiteraard niks. Maar hij heeft wel een tip. Een gouden tip. Een tip om je vingers bij af te likken. Een tip die al het voorgaande goed maakt. Zal ik het zeggen? Ja, ik zal het zeggen. Magazijn. Zegt u dat iets? Waarschijnlijk niets. Maar in het magazijn, zo vertelt de medewerker, in dat grandioze, onmetelijke magazijn, daar bevindt zich ongetwijfeld nog een exemplaar van dat buitengewone, onnavolgbare Stijloefeningen van die knotsgekke Raymopnd Queneau. Van dat boek dat we nog nooit in handen hebben gehad, maar waar we met z’n allen toch een beetje van zijn gaan houden. Van dat boek heeft het Magazijn dus hoogstwaarschijnlijk nog een exemplaar. Hoef je alleen nog maar een mailtje te sturen. Naar het magazijn. Naar dat knots- en knotsgekke magazijn. Dus dat doe je. Je stuurt de mailtje. Je wacht. Zweet. Wacht. Kijkt op je horloge. Wacht. Trommelt met de vingers. Wacht. En wacht. En dan… mail… Mail open. Lezen. Verbijstering. Je valt van je stoel. Met dat enorme lijf van je, val je van je stoel. Met dat enorme lijf val je van die – mag ik dat zeggen? ja, dat mag ik zeggen – van die godverdomde tyfusstoel. Want wat lees je? Wat lees je in die on-waar-schijn-lij-ke mail? Dat Stijloefeningen ligt waar het hoort te liggen.<br><br> Op het Bos en Lommerplein, op dat ontzettend leuke, levendige, knotsgekke Bos en Lommerplein, koop ik babyschoentjes in een babywinkel. Mag ik dat zeggen? Ja, dat mag ik zeggen. Babyschoentjes! Hier heb ik een glas. Daar zit rood vocht in. Dat kun je drinken. Op Dalida. Chin. ",
            "by": "Jos Hijlen",
            "ageSuggested": "12+",
            "readTime": "20+",
            "storyLength": "veryLong"
        },
        {
            "nr": 94,
            "title": "Het gebrek",
            "image": "nature.jpg",
            "text": "De bus uit. Mijn zoon tukt in zijn kinderkoets. Eindelijk. Ik loop over het plein. Een gierende wind en een striemende miezerregen geselen mijn gezicht. De mensen kijken voor zich uit, ieder voor zich. Ik ben op weg richting de bibliotheek om Stijloefeningen te lenen van hoe heet die schijver, iets met een Q. Welk een bende is het hier trouwens, zie ik nu! Ik moet verder over een stuk loophout. Beneden mij bevinden zich diepe bouwputten. Mijn trommelvliezen worden op hun degelijkheid getest door heiende heipalen en drillende drilboren. Ik mis iets. Ik voel het. Het klopt niet. Ik mis iets.<br><br> Voor ik de bibliotheek wil binnen lopen, houdt een vrouw mij tegen. Ze heeft diepdonkere, dikke krullen. Ronduit betoverend. Ze spreekt Engels met een Bretonse tong. Of zich hier het postbureel bevindt. Dit is niet zo, weet ik. Een tijd geleden nog wel, nu niet meer. Echter, precies nu ik de vrouw wil vertellen welke richting ze op moet, wordt d’r bekommernis met mijn persoontje verstoord door een hoog geluid: een met hoge toeren, in tegengestelde richting wegrijdende Peugeot. De vrouw tovert een briefje uit d’r tuniek. Ik lees het briefje, maar net nu ik de vrouw wil vertellen welke richting ze uit moet, rent ze weg. Richting de in tegengestelde richting wegrijdende Peugeot. Ik mis nog steeds iets.<br><br> Boven, op de tweede verdieping. Ik heb mijzelf voor de Q gepositioneerd (verdomme, hoe heet die schrijver nu). Ik vind echter niks. Geen Stijloefeningen te bekennen. Voor de zekerheid bekijk ik de computers. En hup! Wie schetst mijn verbijstering? Stijloefeningen moet gewoon present zijn. Voor de zekerheid, zo besluit ik, roep ik hulp in. Een medewerker zoekt met me mee. Echter, ook hij vindt geen Stijloefeningen. Gelukkig heeft hij wel een goede tip! Ik moet even een berichtje richting het depot sturen met het verzoek om te kijken of Stijloefening wellicht bij hen ligt. Duurt wel 15 minuutjes. Zo gezegd, zo gepiept. Ik stuur een bericht, krijg een bericht terug met de volgende mededeling: ‘Stijloefeningen is present op de juiste plek.’ Meer niet. Precies de plek die ik de hele tijd heb zitten uitpluizen.<br><br> Op het Bos en Lommerplein in een kinderwinkel, koop ik hele kleine schoentjes voor mijn zoon. Ook mooi. En op zich ben ik tevreden. Echter, het gevoel blijft. Er klopt iets niet. Ik mis iets.",
            "by": "Pietje Dollenkamp",
            "ageSuggested": "6+",
            "readTime": "5-10",
            "storyLength": "middleLong"
        },
        {
            "nr": 95,
            "title": "Martin Bril",
            "image": "nature.jpg",
            "text": "Centraal Station. Iedereen gaat er naartoe, niemand moet er zijn. Behalve om verder te reizen. Ik stap uit de bus, lijn 21.<br> Van Geuzenveld naar Centraal Station.<br> Mijn zoon slaapt in zijn kinderwagen. Eindelijk.<br> Het is druk op het plein, en toch heerst er een rust. De mensen zijn met zichzelf bezig. Kop in de kraag, ogen op de eigen voeten.<br> Het miezert en het waait.<br> Ik ben op weg naar de Openbare Bibliotheek. Om stijloefeningen van Raymond Queneau te lenen. Ik loop over een houten plank langs bouwputten.<br> Amsterdam ligt altijd wel ergens open.<br> Voor de bibliotheek word ik staande gehouden door een vrouw. Het is een mooie vrouw. Met dik krullend haar, zwart als schoensmeer.<br> Ze vraagt of dit het postkantoor is. In het Engels, met een Frans accent.<br> Ooit stond hier inderdaad het postkantoor. Alles verandert constant. Wat is, verdwijnt. Daar kun je donder op zeggen.<br> Ik wil haar vertellen dat dit de bibliotheek is, maar haar aandacht wordt getrokken door iets wat achter haar plaatsvindt. Ik kijk over haar schouder en zie een roestige, grijze Renault 21 achteruit rijdend wegrijden.<br> Ze draait zich weer naar me toe en glimlacht. Ze laat mij een briefje zien.<br> Raadhuisstraat, lees ik.<br> Maar net als ik wil zeggen dat ze daar moet zijn, draait de vrouw zich om en rent ze weg. Naar de roestende Renault.<br> Wonderlijk.<br> Boven op de tweede. Bij de Q. Wel veel Queneau, geen Stijloefeningen. Zul je altijd zien.<br> Ik raadpleeg de computer. Stijloefeningen is wel aanwezig. Ik roep de hulp in van een medewerker, een schuchtere jongen met zo’n Noorse trui die Mart Smeets aantrekt als hij over schaatsen moet praten. Maar dan niet echt. Vermoed ik. Het verschil kan ik niet zien.<br> Hij zoekt met me mee. Maar vind niks. Hij raadt me aan een mail naar het magazijn te sturen. Die hebben nog wel een exemplaar.<br> Ik mail.<br> Mail terug: Stijloefeningen moet liggen waar het hoort te liggen.<br> Tsja.<br> Op het Bos en Lommerplein koop ik babyschoentjes voor mijn zoon. Hij had nieuwe schoenen nodig. Zo zie je maar weer.<br> In de verte sterft een reiger. <br>",
            "by": "Jos Hijlen",
            "ageSuggested": "12+",
            "readTime": "10-20",
            "storyLength": "long"
        },
        {
            "nr": 96,
            "title": "Steenkolenfrans",
            "image": "nature.jpg",
            "text": "Le premier fevrièr 2011. Presque midi. Le bus s’arrête. Ligne 21. Place de Gare Centrale. Je marche au derrière d’un poussette. Mon fils dort. Je suis en route au Bibliothèque Public pour emprunteur Exercices de Style de Raymond Queneau. C’est un livre très dificile d’acquérir. Mais zut alors, quelle ravage ici! Il y a beaucoup de puits de travaille! Les politis enfonsent, les foret forent.<br><br> Devant le bibliothèque. Á douze heures quarante trois. Une femme s’adresse á moi. Elle est très jolie. Non, jolie n’est pas le mot just. Elle est charmante, magnifique, incroyable! Ses boucles sont noir comme une nuit sans lune. Elle me demande dans Anglais avec une accente Française q’ici est la poste. ‘Je parle Français’, je dit. ‘Comment ça va? Comme ci, comma ça. Et ça, c’est n’est pas la poste, c’est le bibliotèque. C’est vrais, ici etait une poste, mais il y a longtemps.’ La femme n’écoute pas, elle est destracté par un Renault gris qui va sens devant derrière de nous. Elle tourne, elle rit. Très mélancolique. Je voudrais dire qu’elle doit aller au Rue de Raadmaison, mais elle a tourné et elle s’enfuit au Renault. Au jamais voire, ma chérie!<br><br> Dans le bibliothèque. Au deuxième étage. Le temps est treize heures quartre. Je cherche prèsque au Q. Il y a beaucoup de livres de Queneau, mais pas l’Excersises de Style. Pour la securité, je cherche au P et au R, mais rien. Domage garage. Je vais aux computères. Le catalogue onligne du bibliothèque me dit que Exercices de Style est effectivement présent. Je vais á un collaborateur du bibliothèque. Je le dit mon problème. Il est très arrogante est ne veut pas mon aider. Je demande encore le même question. Le collaborateur soupire. Il s’éléve et mon aide á cherche. Mais rien du tout. Exercices de Style n’est pas là. Mais le collaborateur a une bout! Il me conseille de faire un e-mail au magasin. Là-bas, on a un examplaire d’Exercices de Style, sans doute! Je fais un e-mail. J’attende quinze minutes. Un e-mail retour de magasin: ‘Monsieur, Exercices de Style est présent au deuxième étage.’ C’est l’espace exactement que j’ai déjà cherché tous le jour! Je pars. Desillusioné.<br><br> Une heure après. Au Place de Bois et Ombre, dans une boutique de bébé. J’achète des chaussures bébé pour mon fils. ",
            "by": "Pietje Dollenkamp",
            "ageSuggested": "12+",
            "readTime": "20+",
            "storyLength": "long"
        },
        {
            "nr": 97,
            "title": "Freudiaans",
            "image": "nature.jpg",
            "text": "Ik stap uit de lul. Mijn aarsrivaal ligt te slapen in zijn kinderwagen. Wat een kutweer. De mensen zijn met zichzelf bezig, wat er hoogstwaarschijnlijk op neerkomt dat ze aan seks met hun moeder denken. Ik ben op weg naar de Openaarse Bilbiotheek van Amsterdam, om Stijloefeningen te lenen, een boek waarin Raymond Queneau op 99 verschillende manieren probeert te vertellen dat hij homoseksueel is en seks wil met een jongen met een lange lul, euh nek. Ik loop over een pik, met aan weerszijde diepe bouwkutten. Gigantische heipalen en drillende drilboren penetreren de koude grond.<br><br> Voor de bilbiotheek word ik staande gehouden door mijn moeder, euh, door een vrouw. Diepzwarte adders kronkelen op haar hoofd. Ze vraagt in het Engels met een Frans accent of dit het peniskantoor is. Postkantoor bedoel ik. Postkantoor. Ooit was hier inderdaad het hoofdkantoor van de Amsterdamse penis gesitueerd, maar dat is alweer een tijdje geleden. Dat wil ik vertellen, maar de aandacht van Medusa wordt afgeleid door een anusgrijze Renault 21 die achteruit van ons wegneukt. Medusa draait zich om, glimlacht en haalt een borst tevoorschijn waarop ik onder andere het woord Raadhuisstraat lees. Ik wil haar vertellen dat ze daar moet zijn, maar voordat ik iets kan zeggen, rent ze weg richting de achteruit neukende fallus op wielen. Ik kijk haar na, haar hoofd verdwijnt achter de loopbrug.<br><br> Boven, op de tweede verdieping van de bilbiotheek. Ik zoek bij de Q, maar het zoeken gaat me moeilijk af want ik weet niet meer waar ik naar zoek. Die Q, die doet mij teveel aan een spermacel denken. Ik kan nergens meer aan denken, behalve aan spermacellen. Mijn gedachten worden bedolven onder miljarden Q’s die zich kronkelend een weg banen richting een vluchtende eicel. Ik ga achter een onder het mannenzaad bedolven eicel zitten en ram het woord Stijloefeningen op de plakkerige toetsen. Volgens de online kutalogus is Stijloefeningen wel degelijk aanwezig. Ik wantrouw mijn eigen zoekcapaciteiten en roep de lul in van een medewerker. Hulp, bedoel ik. Ik leg mijn probleem voor. Volgens de medewerker ga ik gebukt onder een dubbel Oedipuscomplex, gecombineerd met een lichte castratie-angst en postfeministische penisnijd. Bovendien ben ik in de anale fase blijven hangen, heb ik te lijden onder de genderverwarrende tijden waarin wij leven en los ik de problemen die ik daardoor heb op een passief-agressieve manier op. Het is tijd om de navelstreng door te knippen, aldus de medewerker. Hij kan Stijloefeningen overigens ook nergens vinden en raadt me aan een mail te sturen naar het vagijn. Magazijn, bedoel ik. Magazijn. Ik stuur een vagijn en vijftien minuten later krijg ik een vagijn terug waarin staat dat Stijloefeningen gewoon aanwezig is op het daartoe bestemde plekje.<br><br> Op het Kut en Lullenplein, in een babywinkel, koop ik babyschoentjes voor mijn zoon. Doordat hij al te lang op te kleine schoenen loopt, zijn z’n voetjes enigszins gezwollen.",
            "by": "Pietje Dollenkamp",
            "ageSuggested": "18+",
            "readTime": "20+",
            "storyLength": "veryLong"
        },
        {
            "nr": 98,
            "title": "Beroemd",
            "image": "nature.jpg",
            "text": "Vlak voordat ik de bus uitstap bedank ik de buschauffeur via de spiegel voor zijn diensten. Hij zwaait joviaal terug. ‘Mijn vrouw is een groot fan van u’, roept hij. ‘Doe haar de groeten’, zeg ik en stap uit. Centraal Station. Ik duw mijn zoon voort. Hij slaapt. Zich onbewust van de last die er op zijn schouders rust. Zoon zijn van de grote Max J. Molovich. Je geeft het hem te doen. Het miezert een beetje en het waait. Ik stop mijn hoofd diep in mijn kraag. De mensen kijken om, ik zie ze smoezelen, ik hoor ze fluisteren. ‘Is dat niet..? Volgens mij is dat… Ja hoor, zeker weten, het is ‘m.’ Alsof het uitspreken van mijn naam in mijn nabijheid een doodzonde is. Anderen negeren zo achteloos mogelijk mijn aanwezigheid in het hier en nu. Als ik ergens kom, verandert alles. Die verandering, dat voel je. Het is een soort rusteloosheid die rond de mensen zoemt. Als een zwerm opgewonden bijen. Het vreemde is: ik weet niet meer hoe het voelt zonder die verandering. Ik ben op weg naar de Openbare Bibliotheek om Stijloefeningen van Raymond Queneau te lenen. Ik loop nu over een plank met aan weerszijden diepe bouwputten. ‘Molo!’, hoor ik iemand boven het gehei van de heipalen en het gedril van de drilboren uitschreeuwen. Ik kijk naar beneden en zie een groepje bouwvakkers naar me zwaaien. Ik zwaai terug. Ze lachen en geven elkaar high-fives.<br><br> Vlak voordat ik de bibliotheek wil binnengaan tikt er iemand op mijn rug. Er staat een kleine vrouw met dikke, inktzwarte krullen voor me. Ik reik naar mijn binnenzak om een foto met handtekening te pakken, maar de vrouw blijkt niet van hier en vraagt in het Engels met een Frans accent of dit het postkantoor is. ‘Nee’, zeg ik, ‘dit is de bibliotheek.’ De vrouw glimlacht en kijkt achter zich. Daar rijdt een grijze Renault 21 achteruit rijdend van ons weg. Ze draait zich weer om en glimlacht naar me. ‘Are you..?’ Ze durft haar zin niet af te maken. ‘Yes’, zeg ik, ‘I am.’ Ze haalt een briefje uit haar binnenzak en een pen. ‘Would you..?’, zegt ze, ‘…my husband is a big fan.’ ‘Of course’, zeg ik. En doe de dop van de pen. Raadhuisstraat, lees ik op het briefje. ‘That’s where you should go’, zeg ik terwijl ik mijn handtekening zet. Maar ze grist het papiertje uit mijn handen, bedankt me met een schaapachtig lachje en rent achter de Renault aan.<br><br> Binnen, op de tweede verdieping. De rust in de bibliotheek is duidelijk verstoord. Ik sta bij de Q van Queneau te zoeken naar Stijloefeningen. Mensen lopen nadrukkelijk nonchalant langs. Er staan ineens aardig wat mensen bij de R en de S te zoeken naar boeken die ze vijf minuten geleden nog niet zochten. Ik vind niks, loop naar de computers en deel hier en daar wat glimlachjes en knikjes uit. Ik tik ‘Stijloefeningen’ in op de online catalogus. Twee schoolmeisjes van een jaar of veertien komen giechelend naar me toe. Volgens de online catalogus ligt Stijloefeningen gewoon op de plank. ‘Meneer’, zegt de ene. Ik glimlach. Ze houdt een boek voor zich. ‘Zou ik uw handtekening mogen’, vraagt ze. ‘Maar dat is een boek van de bibliotheek’, zeg ik. ‘Doe dan maar hier’, zegt ze. Ze geeft me een dikke viltstift en trekt haar truitje omhoog. Ik zet m’n handtekening op haar buik en geef haar navel wat bloemblaadjes. Ze bedankt me en loopt snel weg samen met haar vriendin om ergens ter hoogte van de K in lachen uit te barsten. Ik loop naar een medewerker die met z’n rug naar me toe zit te tikken op zijn computer. ‘Meneer’, zeg ik. ‘Ogenblik’, zegt hij. Hij blijft nog even doortikken, draait zich om en zegt zonder mij aan te kijken: ‘Zeg het ‘ns.’ Ik vertel hem dat ik op zoek ben naar Stijloefeningen van Raymond Queneau. Dat ik het niet kon vinden, maar dat het boek volgens de online catalogus gewoon aanwezig is. ‘Dan moet u beter zoeken’, zegt hij. Hij kijkt me aan, ziet wie ik ben, verslikt zich in zijn denkbeeldige koffie en begint zich nerveus te excuseren. Ik zeg dat het niet geeft. Hij stamelt dat het wel geeft en biedt aan om mee te helpen zoeken. Hij gaat eerst naar de Q. Vindt niks. Loopt de P en de R langs. Kijkt op de trolleys met net teruggebrachte boeken. Zoekt bij de K van Kousbroek. Zelfs nog even bij de C van Cousbroek. Ik zeg dat ik het wel een andere keer probeer, maar hij wil er niets van weten. Volgens hem moet het magazijn er nog een hebben. Of ik hier even wil wachten. Hij rent naar beneden. Is een kwartier weg. Ik deel wat handtekeningen uit. Een vrouw vertelt dat ik haar leven heb veranderd. De medewerker komt hijgend boven met de mededeling dat Stijloefeningen, volgens het magazijn, gewoon op de daartoe bestemde plek ligt. Bij de Q van Queneau dus. Waar we de hele tijd hadden gekeken. Ik glimlach. De medewerker zegt dat hij net een vriend heeft gebeld die bij een antiquariaat werkt. Daar hebben ze het boek niet op voorraad liggen, sterker nog, er waren veel meer mensen naar op zoek, maar de vriend van de medewerker had beloofd dat meneer Molovich voorrang zou krijgen. Ik glimlach vriendelijk en bedank hem voor de moeite. Vlak voordat ik ga, vraagt de medewerker, inmiddels diep paars aangelopen, of hij een handtekening kan krijgen. Zijn moeder is een groot fan van mij.<br>'n Op het Bos en Lommerplein, vlak bij mijn huis, vind ik in een babywinkel de perfecte babyschoentjes voor mijn zoon. Ik wil een foto met handtekening pakken, maar aan de neutrale toon te oordelen waarop de verkoper vraagt of ik contant of met pinpas wil betalen, heeft hij nog nooit van de grote Max J. Molovich gehoord.",
            "by": "Pietje Dollenkamp",
            "ageSuggested": "all",
            "readTime": "20+",
            "storyLength": "veryLong"
        },
        {
            "nr": 99,
            "title": "Verrassing",
            "image": "nature.jpg",
            "text": "- ‘Biertje dan maar?’<br>– ‘Graag.’<br>– ‘Vermoeiende dag?’<br>– ‘Nah. Naar de bilbiotheek geweest. Met de bus.’<br>– ‘Gaat daar een bus naartoe?’<br>– ‘De bus stopt op het stationsplein.’<br>– ‘Ah. En vandaar moet je lopen?’<br>–‘Ja, ik was met mijn zoon.Die sliep in zijn kinderwagen.’–<br>‘Goed zo.Lekker wandelweer ? ’–<br>‘Nee.Het regende en het waaide.’–<br>‘Tja.Wat een chaos trouwens hè,daar.’–<br>‘Nou!Die bouwputten!Ik moest godbetere het over een plank verder!’–<br>‘ Ja,schandalig is het.Maar wel mooi hè,die nieuwe bibliotheek.’–<br>‘ Ja,ik geloof het wel.Het was eigenlijk te groot om in z’ n geheel te kunnen zien.’–<br>‘ Ik kan me nog herinneren dat daar ooit het postkantoor stond.’–<br>‘ Leuk dat je dat zegt.Vlak voordat ik de bibliotheek binnen wil gaan,vraagt een vrouw of dit het postkantoor is!’–<br>‘ Dat meen je niet!Onder welke steen hadden ze die vandaan getrokken.’–<br>‘ Onder een Franse steen.’–<br>‘ Ah.Vandaar.En,heb je haar kunnen vertellen waar ze dan moest zijn ? ’–<br>‘ Nee, dat was het vreemde.Ze werd afgeleid door een Renault 21 die zo’ n honderd meter verder achteruit van ons aan het wegrijden was.’–<br>‘ Haar man ? ’–<br>‘ Wellicht.Anyways.Ik wil haar vertellen dat ze naar de Raadhuisstraat moet, maar ik denk dat ze me niet hoorde, want terwijl ik het zeg rent ze weg naar de Renault.’–<br>‘ Eigenaardig.’–<br>‘ Ja, eigenaardig.Maar goed.Ik naar boven.Zoeken bij de Q.Maar niks hoor.Ik kijk op de computer.En volgens de computer is het gewoon aanwezig.Dus ik naar een medewerker.Die medewerker kijkt met me mee.Vindt ook niks.’–<br>‘ Vreemd.’–<br>‘ Vreemd ja.Maar die medewerker zegt dat ze bij het magazijn nog wel een exemplaar hebben.Moet ik even een mailtje sturen.Dus ik stuur een mail.Wacht vijftien minuten.Wat denk je ? ’–<br>‘ Nou ? ’–<br>‘ Volgens het magazijn ligt het boek gewoon waar het hoort te liggen.’–<br>‘ Dus ? ’–<br>‘ Dus ? Dus dat was balen, want daar had ik de hele tijd al gekeken.En het boek lag echt niet waar het hoorde te liggen.’–<br>‘ Eigenaardig.’–<br>‘ Kun je wel zeggen ja.’–<br>‘ Dus je bent helemaal voor niks naar de bibliotheek gegaan.’–<br>‘ Kort gezegd komt het daar inderdaad op neer.’–<br>‘ Weggegooide dag.’–<br>‘ Nou.Ook weer niet helemaal.Want op het Bos en Lommerplein, vlak bij waar ik woon, vind ik in een babywinkel de perfecte babyschoentjes voor mijn zoon.’–<br>‘ Als je daar gelukkig van wordt… Welk boek zocht je eigenlijk ? ’–<br>‘ Stijloefeningen van Raymond Queneau.’–<br>‘ O ja ? Wat grappig.Je bedoelt dit boek ? ’–<br>‘ Verdomd!Hoe kom je daaraan ? ’–<br>‘ Daar mag ik niks over loslaten.Nog een biertje ? ’–<br>‘ Ik sla alleen vliegen af.’",
            "by": "Pietje Dollenkamp",
            "ageSuggested": "all",
            "readTime": "20+",
            "storyLength": "veryLong"
        }
    ]
}